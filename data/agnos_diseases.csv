letter,thai_name,english_name,url,slug,title,info_and_causes,symptoms,diagnosis,treatment,specialist_doctor_recommended,precautions,additional_info
ก,การติดเชื้อของเนื้อเยื่อรอบดวงตา,Preseptal cellulitis,https://www.agnoshealth.com/diseases/การติดเชื้อของเนื้อเยื่อรอบดวงตา/preseptal-cellulitis,preseptal-cellulitis,โรค การติดเชื้อของเนื้อเยื่อรอบดวงตา (Preseptal cellulitis) เกิดจากอะไร และวิธีการรักษาเบื้องต้นเป็นอย่างไร,การติดเชื้อของเนื้อเยื่อรอบดวงตานั้นแตกต่างจากการติดเชื้อในลูกตา และเป็นภาวะที่ต้องแยกจากกันเสมอ เนื่องจากการติดเชื้อของเนื้อเยื่อรอบดวงตามักอาการและอันตรายน้อยกว่าการติดเชื้อในลูกตา สามารถเกิดโรคแทรกซ้อนได้น้อย รักษาได้ง่าย การแยกการวินิจฉัยของทั้งสองโรคนี้ทำได้จากการซักประวัติและการตรวจร่างกายเป็นหลัก การติดเชื้อของเนื้อเยื่อรอบดวงตาเป็นเพียงการติดเชื้อของเนื้อเยื้อหน้าต่อลูกตา จึงมีอาการเพียง ตาแดง เคืองตา ปวดตาได้เล็กน้อย มีผิวหนังรอบดวงตาแดง อาการที่ไม่ควรมีคืออาการตาโปน และอาการปวดในลูกตาอย่างรุนแรง สาเหตุของการเกิดโรคมักเกิดจากการติดเชื้อแบคทีเรียที่พบได้ทั่วไปบริเวณผิวหนังของร่างกาย,อาการทั่วไปของการติดเชื้อของเนื้อเยื่อรอบดวงตาคือ มีอาการปวดตาหนึ่งข้าง เปลือกตาบวม เนื้อเยื่อรอบดวงตาแดง อาจมีอาการไข้ได้แต่มักเป็นอาการไข้ต่ำๆ ซึ่งอาจมีอาการที่คล้ายคลึงกับโรคที่อันตรายกว่ามากคือโรคติดเชื้อในลูกตาซึ่งมักมีอาการปวดเวลาขยับลูกตา ปวดลูกตามากและมักเป็นอาการปวดในชั้นลึกของตา มองไม่ชัด ตาพร่ามัวได้,แพทย์มักสามารถวินิจฉัยโรคจากการซักประวัติและการตรวจร่างกายเป็นหลัก แต่ในกรณีที่การวินิจฉัยไม่ชัดเจนแพทย์อาจพิจารณาส่งตรวจเอกซเรย์คอมพิวเตอร์บริเวณดวงตาเพิ่มเติม เพื่อให้แน่ใจถึงการวินิจฉัยที่ถูกต้อง,การรักษาการติดเชื้อของเนื้อเยื่อรอบดวงตาจะเป็นการทานยาปฎิชีวนะเป็นหลัก และตัวโรคมักดีขึ้นหรือมีสัญญาณว่าอาการดีขึ้นภายใน 24 ชั่วโมง หลังเริ่มทำการรักษา,"จักษุแพทย์, กุมารแพทย์ โรคติดเชื้อ กรณีอายุน้อยกว่า 15 ปี",ผู้ป่วยที่มีอาการเข้าได้กับการติดเชื้อของเนื้อเยื่อรอบดวงตา สามารถรักษาได้โดยการทานยาปฎิชีวนะ แต่ผู้ที่รับประทานยาไปแล้วไม่มีสัญญาณอาการที่ดีขึ้นภายใน 24 ชั่วโมงควรพิจารณาเข้าพบแพทย์อีกครั้ง การติดเชิ้อของเนื้อเยื่อรอบดวงตา (Preseptal cellulitis) และการติด เชื้ อในลูกตา (Orbital cellulitis) เป็นคนละโรคและความรุนแรงแตกต่างกันต้องมีการแยกโรคที่ถูกต้องเสมอโดยจักษุแพทย์ทุกครั้งเพื่อการรักษาที่ถูกต้อง,https://meded.psu.ac.th/binla/class04/388_471/Non_Traumatic_Ophthalmic/index.html
ก,ก้อนในท้องน้อย,Pelvic mass unspecified,https://www.agnoshealth.com/diseases/ก้อนในท้องน้อย/pelvic-mass-unspecified,pelvic-mass-unspecified,โรค ก้อนในท้องน้อย (Pelvic mass unspecified) เกิดจากอะไร และวิธีการรักษาเบื้องต้นเป็นอย่างไร,ก้อนบริเวณท้องน้อย สามารถเป็นได้จากหลายโรค หลายอวัยวะ เช่น กระเพาะปัสสาวะ มดลูก รังไข่ ท่อนำไข่ รวมไปถึงการตั้งครรภ์ในระยะต้น,คลำได้ก้อนบริเวณท้องน้อย อาจมีอาการอื่นๆ ร่วมด้วย ขึ้นกับว่าก้อนนั้นเป็นโรคใด เช่น มีไข้ ปวดท้อง มีเลือดออกทางช่องคลอดผิดปกติ ตกขาวผิดปกติ เป็นต้น นอกจากนี้ หากก้อนมีขนาดใหญ่ อาจมีอาการที่เกิดจากก้อนไปกดเบียดอวัยวะข้างเคียง คือ กระเพาะปัสสาวะและลำไส้ ทำให้มีอาการผิดปกติ เช่น ปัสสาวะบ่อย ปัสสาวะไม่ออก ท้องผูก เป็นต้น,อาศัยการซักประวัติ ตรวจร่างกาย ตรวจภายใน และอัลตราซาวด์ดูก้อนดังกล่าว หากยังไม่สามารถให้การวินิจฉัยได้ อาจต้องตรวจเลือด ส่งเอกซเรย์คอมพิวเตอร์ หรือ ตรวจภาพรังสีแม่เหล็กไฟฟ้าเพิ่มเติม,ขึ้นกับสาเหตุของการเกิดก้อนนั้นๆ หากเกิดจากการติดเชื้อ อาจรักษาด้วยการให้ยาปฏิชีวนะ หากเป็นเนื้องอกหรือมะเร็ง อาจได้รับการรักษาด้วยการผ่าตัด,"สูตินรีแพทย์, ศัลยแพทย์เด็ก กรณีอายุน้อยกว่า 15 ปี",หากมีอาการเบื่ออาหาร น้ำหนักลด ปวดท้องรุนแรง คลำได้ก้อนโตเร็ว มีประวัติครอบครัวเป็นมะเร็งของมดลูก รังไข่ ควรพบแพทย์โดยเร็ว,http://guruobgyn.com/ก้อนในอุ้งเชิงกราน-pelvic-mass/ https://w1.med.cmu.ac.th/obgyn/lecturestopics/medical-student-6/5914/
ก,ก้อนของต่อมไทรอยด์,Thyroid nodule,https://www.agnoshealth.com/diseases/ก้อนของต่อมไทรอยด์/thyroid-nodule,thyroid-nodule,โรค ก้อนของต่อมไทรอยด์ (Thyroid nodule) เกิดจากอะไร และวิธีการรักษาเบื้องต้นเป็นอย่างไร,ก้อนที่ต่อมไทรอยด์เพียงก้อนเดียว อาจเป็นโรคต่างๆได้ ดังนี้ • คอพอก หรือ คอหอยพอก (nodular goiter) พบได้ร้อยละ 50 - 60 ของก้อนที่ต่อมไทรอยด์ ซึ่งในระยะเริ่มต้นจะตรวจพบลักษณะเป็นก้อนเดี่ยว แต่เมื่อเวลาผ่านไป จะพบการโตขึ้นของต่อมไทรอยด์เป็นก้อนหลายก้อนได้ • เนื้องอกชนิดไม่ร้ายของต่อมไทรอยด์ (thyroid adenoma) พบได้ประมาณร้อยละ 20 - 30 • เนื้องอกต่อมไทรอยด์ที่เป็นพิษร่วมด้วย (toxic adenoma) เป็นเนื้องอกที่สามารถผลิตฮอร์โมนได้ (แต่ไม่ใช่มะเร็ง) พบได้ไม่บ่อย • มะเร็งของต่อมไทรอยด์ (thyroid carcinoma) พบได้ร้อยละ 10 - 15 ในระยะเริ่มต้นจะเป็นก้อนเดี่ยว ขนาดเล็ก และโตขึ้นเรื่อยๆ ก่อนที่จะมีการแพร่กระจายเป็นก้อนหลายก้อนในเนื้อต่อมไทรอยด์ หรือแพร่กระจายไปที่อื่น เช่น ที่ต่อมน้ำเหลือง,คลำได้ก้อนที่บริเวณต่อมไทรอยด์ข้างใดข้างหนึ่งหรือทั้งสองข้าง ขยับตามการกลืน โดยตำแหน่งของต่อมไทรอยด์จะอยู่ล่างต่อกระดูกคอหอยหรือลูกกระเดือก โดยปกติจะแบนและคลำต่อมไทรอยด์ไม่ได้,อาศัยการซักประวัติและการตรวจร่างกาย ร่วมกับการตรวจเพิ่มเติม เช่น • ตรวจระดับฮอร์โมนไทรอยด์ • อัลตราซาวนด์หรือเอกซเรย์คอมพิวเตอร์ดูต่อมไทรอบด์ • เจาะเนื้อเยื่อจากก้อนต่อมไทรอยด์ไปตรวจทางพยาธิวิทยา,แนวทางการรักษาขึ้นอยู่กับผลตรวจชิ้นเนื้อหรือผลตรวจทางรังสี หากไม่มีเนื้อร้าย ก็สามารถเฝ้าดูอาการและสุ่มเจาะเนื้อเยื่อเป็นระยะๆ ได้ แต่หากตรวจพบเนื้อร้ายก็ต้องทำการผ่าตัดต่อมไทรอยด์ออกบางส่วนหรือออกทั้งหมด หรืออาจมีการฉายแสง เคมีบำบัดร่วมด้วย อย่างไรก็ตามการเลือกวิธีรักษาขึ้นอยู่กับการปรึกษาหารือระหว่างแพทย์และผู้ป่วยเพื่อหาวิธีที่เหมาะสมสำหรับผู้ป่วยในแต่ละราย แต่หากมีอาการของไทรอยด์เป็นพิษหรือระดับฮอร์โมนอยู่ในเกณฑ์ผิดปกติ อาจต้องได้รับการรักษาด้วยยา และตามด้วยการผ่าตัด,"หู คอ จมูก, กุมารแพทย์ ระบบต่อมไร้ท่อ กรณีอายุน้อยกว่า 15 ปี",หากมีอาการเสียงแหบ กลืนลำบาก สำลัก หรือก้อนใหญ่ขึ้นจนหายใจไม่สะดวกร่วมด้วย อาจต้องระวังว่าเป็นมะเร็งต่อมไทรอยด์ ควรปรึกษาแพทย์โดยเร็ว,www.siphhospital.com/th/news/article/share/979 https://theworldmedicalcenter.com/th/new_site/health_article/detail/?page=ก้อนที่ต่อมไทรอยด%E0%B9%9C-thyroid-nodules
ก,กล้ามเนื้ออักเสบบริเวณบ่า,Shoulder pain (Muscle strain),https://www.agnoshealth.com/diseases/กล้ามเนื้ออักเสบบริเวณบ่า/shoulder-pain-muscle-strain,shoulder-pain-muscle-strain,โรค กล้ามเนื้ออักเสบบริเวณบ่า (Shoulder pain (Muscle strain)) เกิดจากอะไร และวิธีการรักษาเบื้องต้นเป็นอย่างไร,กล้ามเนื้ออักเสบ คือภาวะตึง ปวดหรืออักเสบเรื้อรังของเนื้อเยื่อกล้ามเนื้อตามส่วนต่าง ๆ ของร่างกาย มักมีสาเหตุจากการใช้งานกล้ามเนื้อซ้ำๆ หรือใช้มากเกินไปจากการทำกิจกรรมประจำวัน โดยเกิดขึ้นได้กับคนทุกเพศทุกวัย สาเหตุหรือสิ่งกระตุ้นที่ทำให้กล้ามเนื้อรอบข้อไหล่มีการอักเสบ หรือยึดตึง • อิริยาบถ ท่าทางที่ผิดปกติ เช่น ไหล่ห่อ ไหล่งุ้ม • การเกร็งใช้กล้ามเนื้อมัดนั้นนิ่งอยู่นาน เกินขีดความสามารถของกล้ามเนื้อนั้นที่จะทนได้ เช่น การนั่งเขียนหนังสือนานเป็นหลายชั่วโมง นั่งทำงานคอมพิวเตอร์ตลอดวัน • การใช้โต๊ะเก้าอี้ที่ไม่เหมาะสม ผิดสัดส่วน โต๊ะสูงหรือเตี้ยเกินไป แป้นพิมพ์คอมพิวเตอร์หรือที่วางเมาส์วางสูงเกินไป ทำให้ต้องยกไหล่อยู่ตลอดเวลา เอื้อมเกร็งจับเมาส์ที่อยู่ไกล • ภาวะหรือโรคบางอย่างก่อให้เกิดกล้ามเนื้อยึดตึงกดเจ็บได้ เช่น ต่อมไทรอยด์ทำงานผิดปกติ ภาวะขาดสารอาหารหรือได้รับไม่เพียงพอ โรคกระดูกก้านคอเสื่อมกดทับเส้นประสาทของไหล่ข้างนั้น ๆ • ภาวะการบาดเจ็บของกล้ามเนื้อที่รุนแรงจากอุบัติเหตุ • ภาวะความเครียดไม่ว่าจะทางกายหรือใจ,อาการปวดจากกล้ามเนื้อ มีได้หลายลักษณะ เช่น ปวดมากจนขยับร่างกายส่วนนั้น ๆ ไม่ได้เลย ปวดหนักๆ ปวดเสียว ปวดเมื่อยล้าง่าย ปวดตึง ปวดหรือเสียวแปล๊บเมื่อเอื้อมแขนหรือยกแขนในบางอิริยาบถ ปวดเมื่อเอี้ยวตัว เช่น เอื้อมหยิบของที่อยู่สูง เอี้ยวหยิบของไกลตัว เป็นต้น อาการปวดดังกล่าวอาจไม่ได้เกิดตลอดเวลา อาจเกิดบางครั้งบางคราว เป็น ๆ หาย ๆ ปวดเวลาใดก็ได้ ในบางคนอาจมีอาการชายิบ ๆ บริเวณที่ปวดร่วมด้วย จนทำให้กลัวว่าจะเป็นอัมพฤกษ์ อัมพาต,การวินิจฉัยมักใช้การซักประวัติและการตรวจร่างกายเป็นหลัก ในบางรายอาจใช้การตรวจอื่นเพิ่มเติม เช่นการเอกซเรย์ การตรวจเลือด ถ้ามีอาการอื่นๆที่ชวนสงสัยว่าเป็นจากสาเหตุของโรคที่อันตรายมากกว่าที่ทำให้เกิดอาการกล้ามเนื้ออักเสบขึ้นมาได้,การรักษาอาการปวดกล้ามเนื้อที่เกิดจากสาเหตุทั่วไป จากการทำกิจกรรมในชีวิตประจำวัน สามารถรักษาหรือบรรเทาอาการปวดกล้ามเนื้อได้ด้วยต้วเอง ดังนี้ • พักผ่อนร่างกายจากกิจกรรมที่เป็นสาเหตุ • รับประทานยาแก้ปวด เพื่อบรรเทาอาการ เช่นพาราเซตตามอล • ประคบร้อนและประคบเย็น ในช่วง 1-3 วันแรก ประคบเย็นด้วยน้ำแข็งห่อผ้าในบริเวณที่มีอาการปวดของกล้ามเนื้อ และหลังจากนั้นประคบร้อนเพื่อบรรเทาอาการและลดการอักเสบ • ยืดและบริหารกล้ามเนื้อที่มีอาการปวดด้วยความระมัดระวัง • นอนหลับพักผ่อนให้เพียงพอ หรือออกกำลังกายประเภทโยคะ หรือการนั่งสมาธิ • ออกกำลังกายเป็นประจำ เช่น เดิน ปั่นจักรยาน ว่ายน้ำ หรือเต้นแอโรบิก ซึ่งสามารถช่วยฟื้นฟูกล้ามเนื้อให้มีสุขภาพที่ดีได้ • หลีกเลี่ยงการออกแรงยกของหนักในช่วงที่มีอาการปวดกล้ามเนื้อ,"แพทย์กายภาพบำบัด, กุมารแพทย์ กรณีอายุน้อยกว่า 15 ปี",ปกติแล้วอาการปวดกล้ามเนื้อที่ไม่รุนแรงสามารถรักษาได้ด้วยตนเองที่บ้าน แต่หากเกิดอาการเหล่านี้ ควรพิจารณาเข้าพบแพทย์เพื่อตรวจเพิ่มเติม • รักษาด้วยตัวเองแล้วอาการไม่ดีขึ้นภายใน 3-4 วัน • มีอาการปวดกล้ามเนื้อที่รุนแรงขึ้นโดยไม่ทราบสาเหตุ หรือพบอาการกล้ามเนื้ออ่อนแรง • มีผื่นแดง ร้อน หรือบวมขึ้นในบริเวณที่มีอาการปวดกล้ามเนื้อ,https://www.bangkokinternationalhospital.com/th/health-articles/article-type/muscle-pain https://www.sikarin.com/content/detail/2/ปวดกล้ามเนื้อเรื้อรัง-อันตรายแต่รักษาหายได้
ก,เก๊าต์กำเริบ,Acute gouty attack,https://www.agnoshealth.com/diseases/เก๊าต์กำเริบ/acute-gouty-attack,acute-gouty-attack,โรค เก๊าต์กำเริบ (Acute gouty attack) เกิดจากอะไร และวิธีการรักษาเบื้องต้นเป็นอย่างไร,"ภาวะเกาต์กำเริบ (Acute gouty attack) เกิดจากการที่ร่างกายมีระดับกรดยูริกในเลือดสูงกว่าปกติ (Hyperuricemia) ทำให้เกิดการสะสมเป็นผลึกในน้ำไขข้อและเนื้อเยื่อต่างๆ เรียกว่าผลึกเกลือโมโนโซเดียมยูเรต (Monosodium urate) ซึ่งกระตุ้นให้เกิดการอักเสบ ปวดบวมอย่างรุนแรงของข้อขึ้นมาได้ เก๊าต์เป็นโรคข้ออักเสบที่พบบ่อย มีอุบัติการณ์การเกิด 4.3 คนต่อประชากรไทย 100,000 คน โดยพบในเพศชายมากกว่าเพศหญิง ปัจจัยที่กระตุ้นให้ระดับกรดยูริกในเลือดสูงจนตกตะกอนเป็นผลึก ได้แก่ • การรับประทานอาหารที่มีกรดยูริกสูง เช่น เครื่องในสัตว์ เครื่องดื่มแอลกอฮอล์ • การเจ็บป่วยที่มีผลต่อการสร้างเซลล์เพิ่มขึ้น เช่น โรคมะเร็ง โรคสะเก็ดเงิน • การเจ็บป่วยที่กระตุ้นให้ร่างกายสร้างกรดยูริกมากกว่าปกติ ร่วมกับลดความสามารถในการกำจัดกรดยูริกออกจากร่างกายด้วย เช่น โรคอ้วน โรคเบาหวาน โรคความดันโลหิตสูง และโรคไต • การใช้ยาบางชนิด ที่ส่งผลให้ไตขับกรดยูริกออกทางปัสสาวะได้น้อยลง",• ปวด บวมแดง ร้อนบริเวณข้ออย่างฉับพลันทันทีทันใด โดยข้อที่พบเกิดการอักเสบได้บ่อยที่สุดคือบริเวณโคนนิ้วหัวแม่เท้า แต่ก็สามารถเกิดกับข้ออื่นๆได้ เช่น ข้อเท้า ข้อเข่า ข้อมือ • อาการปวดอาจเป็นรุนแรงมากจนทำให้ขยับข้อไม่ได้ เดินไม่ได้หรือเดินลำบาก • มักมีอาการทีละ 1 ข้อเท่านั้น มีส่วนน้อยประมาณ 10% ที่พบการอักเสบพร้อมกันมากกว่า1ข้อ • อาจมีไข้ร่วมด้วยได้,โดยทั่วไปแพทย์สามารถวินิจฉัยภาวะเก๊าต์กำเริบได้จากประวัติและการตรวจร่างกาย แต่ในบางครั้งที่อาการไม่ชัดเจน แพทย์อาจมีการส่งตรวจเพิ่มเติม เช่น • เจาะน้ำในข้อที่มีการอักเสบออกมาตรวจ ว่ามีผลึกของกรดยูริกหรือไม่ เป็นวิธีหลักในการตรวจวินิจฉัย โดยแพทย์อาจพิจารณาให้รับประทานยาลดปวดหรือลดการอักเสบก่อนทำการเจาะข้อ • เจาะเลือดดูระดับกรดยูริกในเลือด เป็นการตรวจในกรณีที่ผู้ป่วยยังไม่พร้อมรับการเจาะน้ำในข้อ แต่การแปลผลจะทำได้ยาก เนื่องจากระดับกรดยูริกสูงไม่ได้หมายความว่าจะเป็นสาเหตุของการเกิดข้ออักเสบเสมอไป จึงต้องอาศัยการแปลผลจากแพทย์ผู้เชี่ยวชาญ • เจาะเลือดดูปริมาณเม็ดเลือดขาว เพื่อช่วยบ่งบอกการติดเชื้อของข้อ หรือการติดเชื้อในกระแสเลือด,ในระยะที่มีเกาต์กำเริบเฉียบพลัน การรักษาหลักจะเป็นการใช้ยาทานหรือยาฉีด เพื่อแก้ปวด และลดการอักเสบภายในข้อ ยาที่ใช้เป็นส่วนใหญ่ ได้แก่ • ยาโคชิซิน (Colchicine) ออกฤทธิ์โดยลดการอักเสบจากผลึกของกรดยูริก • ยาต้านอักเสบชนิดไม่ใช่สเตียรอยด์ (NSAIDs) เช่น นาพรอกเซน (Naproxen) ไอบูโพรเฟน (Ibuprofen) ออกฤทธิ์ต้านการอักเสบทำให้อาการปวดบวมข้อทุเลาลง • ยาสเตียรอยด์ (Steroids) เช่น เพรดนิโซโลน (Prednisolone) ออกฤทธิ์ต้านการอักเสบเช่นกัน ในกรณีที่คนไข้มีข้ออักเสบกำเริบเป็นๆ หายๆ บ่อยกว่า 2 ครั้งต่อปี มีข้ออักเสบเรื้อรัง หรือมีปุ่มแข็งงอกจากการสะสมผลึกกรดยูริคเกิดขึ้นที่ส่วนต่างๆของร่างกาย แพทย์จะพาจารณืให้ทานยาลดระดับกรดยูริคร่วมด้วย เพื่อละลายผลึกยูริคและป้องกันไม่ให้ตกผลึกเพิ่มขึ้น ยาลดกรดยูริคมีด้วยกัน 2 กลุ่ม ได้แก่ กลุ่มยายับยั้งการสร้างกรดยูริก เช่น ยาอัลโลพิวรีนอล (Allopurinol) เฟบบูโซสตัท (Febuxostat) และกลุ่มยาเร่งการขับกรดยูริกทางไต เช่น ยาโพรเบเนซิด (Probenecid) เบนซ์โบรมาโรน (Benzbromarone) นอกจากการใช้ยาแล้ว การปรับเปลี่ยนพฤติกรรมการกินร่วมด้วยจะช่วยเพิ่มประสิทธิภาพของการรักษาให้ดียิ่งขึ้น คือ • ลดการรับประทานอาหารที่มีพิวรีนสูง ได้แก่ เครื่องในสัตว์ ยอดผักและธัญพืชบางชนิด เช่น ชะอม กระถิน ถั่วเหลือง ถั่วเขียว ถั่วแดง ถั่วดำ • หลีกเลี่ยงการดื่มแอลกอฮอล์โดยเฉพาะเบียร์ เนื่องจากในเบียร์มีพิวรีนปริมาณมากสามารถเปลี่ยนเป็นกรดยูริกได้ นอกจากนี้ หากผู้ป่วยมีโรคประจำตัวอื่นๆ เช่น ความดันโลหิตสูง เบาหวาน ไขมันในเลือดสูงหรือโรคอ้วน ก็ควรควบคุมโรคประจำตัวเหล่านั้นให้ดี ร่วมกับออกกำลังกาย ลดน้ำหนัก ก็จะช่วยให้ควบคุมระดับกรดยูริคในเลือดได้ดีขึ้นเช่นกัน,"อายุรแพทย์โรคข้อ, กุมารแพทย์ โรคข้อ กรณีอายุน้อยกว่า 15 ปี",โรคเก๊าต์ที่ไม่ได้รับการรักษาหรือดูแลอย่างถูกต้อง อาการอักเสบจะรุนแรงมากขึ้นทำให้ผู้ป่วยปวดถี่ขึ้นและนานขึ้นจนอาจกลายเป็นโรคข้ออักเสบเรื้อรัง และอาจส่งผลให้เกิดภาวะแทรกซ้อนอื่นๆตามมา เช่น โรคไตเสื่อม นิ่วในทางเดินปัสสาวะ และไตวายได้,https://www.thonburihospital.com/Gout.html https://www.cdc.gov/arthritis/basics/gout.html
ก,ก้อนที่เต้านม,Breast mass unspecified,https://www.agnoshealth.com/diseases/ก้อนที่เต้านม/breast-mass-unspecified,breast-mass-unspecified,โรค ก้อนที่เต้านม (Breast mass unspecified) เกิดจากอะไร และวิธีการรักษาเบื้องต้นเป็นอย่างไร,ก้อนที่เต้านมเป็นปัญหาที่พบได้บ่อยในผู้หญิง แต่พบได้ในผู้ชายเช่นกัน โดยอาจเกิดได้จากหลายสาเหตุ เช่น การเปลี่ยนแปลงที่ปกติของเนื้อเยื่อนม การติดเชื้อ การบาดเจ็บ หรือมะเร็งเต้านม โดย 80% ของก้อนที่เต้านมพบว่าไม่ได้เป็นมะเร็ง สาเหตุของก้อนที่เต้านม เช่น • ก้อนเนื้องอกชนิดไม่ร้ายแรง (Fibroadenoma) พบได้บ่อยมากที่สุด และมักพบในช่วงอายุ 20-30 ปี โดยมีลักษณะก้อนแข็ง กลม สามารถดันให้เคลื่อนที่ได้ อาจไม่ต้องรักษาหรือรักษาด้วยการผ่าตัด • ถุงน้ำเต้านมชนิด Fibrocystic เกิดจากผลของฮอร์โมนตามรอบเดือน โดยมักมีอาการบวมและเจ็บที่ก้อนในช่วงก่อนมีประจำเดือน และไม่จำเป็นต้องรักษา • ซีสต์ทั่วไป เป็นถุงน้ำธรรมดาที่เกิดขึ้นในเต้านม อาจรักษาด้วยการเจาะดูดน้ำออก • มะเร็งเต้านม เป็นมะเร็งที่พบได้บ่อยที่สุดในผู้หญิง อาจมีอาการอื่นร่วมด้วย เช่น ผิวหนังบริเวณเต้านมผิดปกติ มีเลือดหรือของเหลวไหลจากหัวนม,อาการของก้อนที่เต้านมแตกต่างกันตามสาเหตุของก้อน โดยอาจมีลักษณะแข็ง กลม คล้ายยาง ในโรคไฟโบรอดีโนมา หรืออาจนิ่มคล้ายถุงน้ำในโรคซีสต์ทั่วไป หรืออาจมีอาการอื่นเช่น ผิวหนังหรือหัวนมผิดปกติ มีเลือดหรือของเหลวไหลจากหัวนม ในโรคมะเร็งเต้านม,การตรวจวินิจฉัยโรคก้อนที่เต้านมประกอบด้วยการซักประวัติ การตรวจร่างกาย การตรวจแมมโมแกรม การตรวจอัลตราซาวด์ และอาจมีการตรวจเนื้อเยื่อด้วยการใช้เข็มเจาะหรือผ่าตัดชิ้นเนื้อไปตรวจ,การรักษาก้อนที่เต้านมขึ้นอยู่กับสาเหตุของก้อนโดยแต่ละโรคมีแนวทางการรักษาที่แตกต่างกัน,"ศัลยแพทย์เต้านม, ศัลยแพทย์เด็ก กรณีอายุน้อยกว่า 15 ปี",ก้อนที่เต้านม พบว่าร้อยละ 20 เป็นมะเร็งเต้านม ดังนั้นหากพบก้อนที่เต้านม ควรรีบพบแพทย์เพื่อตรวจเพิ่มเติมหาสาเหตุของก้อนที่เต้านม โดยมะเร็งเต้านมหากรักษาตั้งแต่ระยะเริ่มแรกมีโอกาสรักษาได้หายขาด ดังนั้นควรตรวจเต้านมด้วยตนเองเป็นประจำและพบแพทย์ทันทีหากพบอาการผิดปกติ เช่นมีก้อน หรือมีเลือดออกที่หัวนม มะเร็งเต้านมบางส่วนไม่มีอาการ แต่พบจากการคัดกรองด้วยแมมโมแกรม ดังนั้นควรคัดกรองด้วยแมมโมแกรมทุกปีในผู้หญิงเมื่ออายุ 40 ปีขึ้นไป หรือตั้งแต่อายุ 30 ปีหากมีครอบครัวสายตรงเป็นมะเร็งเต้านม,http://www.thaibreastcancer.com/ca-113/ https://www.webmd.com/breast-cancer/guide/benign-breast-lumps
ก,กระดูกสันหลังส่วนเอวเสื่อม,Lumbar spondylosis,https://www.agnoshealth.com/diseases/กระดูกสันหลังส่วนเอวเสื่อม/lumbar-spondylosis,lumbar-spondylosis,โรค กระดูกสันหลังส่วนเอวเสื่อม (Lumbar spondylosis) เกิดจากอะไร และวิธีการรักษาเบื้องต้นเป็นอย่างไร,กระดูกสันหลังเสื่อม (Spondylosis) เป็นอาการที่กระดูก หมอนรองกระดูก ข้อต่อ เส้นเอ็นกระดูก และกล้ามเนื้อหลังเสื่อมสภาพ ส่งผลให้กระดูกสันหลังขาดความยืดหยุ่นและติดแข็งมากขึ้น ที่พบได้มากที่สุดคือบริเวณกระดูกสันหลังส่วนคอและบั้นเอว กระดูกสันหลังเสื่อมเกิดจากการเสื่อมสภาพเมื่ออายุเพิ่มขึ้น เมื่อกระดูกสันหลังเสื่อมมากขึ้นจะสามารถทำให้ช่องระหว่างกระดูกสันหลังตีบแคบลงได้ (Lumbar spinal stenosis) ซึ่งสามารถทำให้มีอาการกดทับเส้นประสาทที่ออกมาจากไขสันหลังทำให้มีอาการอ่อนแรงขา ตามส่วนที่เส้นประสาทนั้นไปเลี้ยง หรือทำให้ไม่สามารถกลั้นปัสสาวะหรืออุจจาระ หรือกรณีที่รากประสาทถูกกดทับ (Lumbar radiculopathy) จากผลของการเสื่อมกระดูกสันหลัง ทำให้มีอาการปวดร้าวไปตามเส้นประสาทนั้นได้เช่นเดียวกัน สาเหตุของกระดูกสันหลังเสื่อม กระดูกสันหลังเสื่อม คือการที่กระดูก หมอนรองกระดูก ข้อต่อ เส้นเอ็นกระดูก และกล้ามเนื้อหลังเสื่อมสภาพเมื่ออายุเพิ่มขึ้น จากการที่กระดูกสันหลังโค้งงอเป็นเวลานาน จนก่อให้เกิดแรงกดบนหมอนรองกระดูกและข้อต่อของกระดูกสันหลัง และเสียความยืดหยุ่นไป ยกตัวอย่างเช่น การนั่งติดต่อกันเป็นเวลานาน ๆ โดยเฉพาะการนั่งหลังค่อม พอลุกจากเก้าอี้กระดูกสันหลังจะถูกทำให้ตรงในทันทีจึงทำให้เกิดการเสียดทานขึ้น ร่างกายจึงสร้างกระดูกงอกออกมาจากข้อต่อเพื่อชดเชยความเสียหายที่เกิดขึ้น แต่ในบางครั้งกระดูกที่งอกขึ้นมานั้นมีขนาดใหญ่เกินไปจนเบียดกับเส้นประสาทและไขสันหลังทำให้เกิดอาการปวด ซึ่งมักพบทั่วไปในผู้สูงอายุ,อาการของกระดูกสันหลังเสื่อมจะปรากฎอาการปวดหลังแบบเป็นๆหายๆ บางรายอาจปวดเรื้อรัง หรือในบางครั้งอาการปวดอาจจะรุนแรงขึ้นเมื่อเปลี่ยนท่าทาง อาการอื่นมีดังนี้ • ปวดบั้นเอว • กระดูกสันหลังติดแข็งและขยับตัวลำบาก • ขา ข้างใดข้างหนึ่งหรือทั้งสองข้างมีอาการชา อ่อนแรง หรือเหน็บชา • กลั้นปัสสาวะหรืออุจจาระไม่ค่อยอยู่ • ในกรณีที่มีการกดเบียดเส้นประสาทรุนแรง จะทำให้เดินลำบาก เดินแล้วไม่สมดุล ไม่มั่นคงเหมือนจะหกล้ม โดยเฉพาะเวลาขึ้นบันได,,การรักษาภาวะนี้ขึ้นอยู่กับความรุนแรงของอาการ เบื้องต้นแพทย์อาจแนะนำให้ผู้ป่วยออกกำลังกายเพื่อช่วยบรรเทาอาการปวด รวมทั้งให้พยายามเคลื่อนไหวร่างกายและใช้ชีวิตตามปกติ แต่หากมีอาการที่รบกวนการใช้ชีวิตประจำวันอาจรักษาโดยใช้วิธีอื่น ดังนี้ • การใช้ยา เช่นยาไอบูโพรเฟน ยานาพรอกเซน เป็นต้น รวมทั้งอาจใช้ยาคลายกล้ามเนื้อร่วมด้วย • การทำกายภาพบำบัดเพื่อเพิ่มความยืดหยุ่นและความแข็งแรงของกล้ามเนื้อซึ่งจะช่วยลดอาการปวด • การประคบเย็นหรือประคบร้อน ทำได้โดยใช้แผ่นประคบเย็นหรือร้อนวางบริเวณคอเพื่อลดอาการเจ็บปวด แต่ควรปฏิบัติตามคำแนะนำของแพทย์หรือนักกายภาพบำบัดเสมอ • การฉีดยา แพทย์จะฉีดสารสเตียรอยด์และยาแก้ปวดเข้าไปยังข้อต่อคอที่มีอาการปวดหรือบริเวณใกล้ ๆ กับกระดูกสันหลัง • การผ่าตัดมีหลายประเภท เช่น การผ่าตัดเชื่อมข้อต่อกระดูกสันหลังหรือการผ่าตัดเปลี่ยนหมอนรองกระดูกกสันหลังเทียม มักแนะนำวิธีรักษาด้วยการผ่าตัดให้ผู้ป่วยที่มีปัญหาเกี่ยวกับระบบประสาทที่รุนแรง เช่น ผู้ป่วยมีอาการแสดงออกของเส้นประสาทถูกกดทับได้แก่ กล้ามเนื้อขาลีบ ชา กล้ามเนื้ออ่อนแรง หรือระบบควบคุมการขับถ่ายสูญเสียไป,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",หากมีอาการของภาวะกระดูกเสื่อมที่รุนแรงดังต่อไปนี้ ผู้ป่วยควรไปพบแพทย์ เพราะหากไม่ได้รับการรักษาอาจทำให้กระดูกสันหลังเสียหายอย่างถาวร • อาการปวดรุนแรงขึ้น • การควบคุมหรือประสานงานกันของร่างกายผิดปกติ เช่น เดินลำบาก เดินแล้วไม่สมดุล ไม่มั่นคงเหมือนจะหกล้ม เป็นต้น • มีอาการอ่อนแรงหรือรู้สึกหนักที่ขา • มีปัญหาในการกลั้นปัสสาวะหรืออุจจาระ,https://med.mahidol.ac.th/surgery/sites/default/files/public/pdf/Back%20pain.pdf
ก,กระดูกสันหลังส่วนคอกดทับไขสันหลัง,Cervical spondylotic myelopathy,https://www.agnoshealth.com/diseases/กระดูกสันหลังส่วนคอกดทับไขสันหลัง/cervical-spondylotic-myelopathy,cervical-spondylotic-myelopathy,โรค กระดูกสันหลังส่วนคอกดทับไขสันหลัง (Cervical spondylotic myelopathy) เกิดจากอะไร และวิธีการรักษาเบื้องต้นเป็นอย่างไร,กระดูกคอเสื่อม (Cervical Spondylosis) คือ การเสื่อมของกระดูกสันหลังบริเวณคอที่มักพบในผู้สูงอายุ ส่วนใหญ่เกิดขึ้นโดยไม่มีสัญญาณเตือน แต่จะเริ่มมีอาการรุนแรงตามอายุที่เพิ่มมากขึ้น จนอาจส่งผลกระทบต่อการใช้ชีวิตประจำวัน ผู้ป่วยสามารถบรรเทาอาการเจ็บปวดจากโรคนี้ได้โดยไม่ต้องเข้ารับการผ่าตัด แต่จะไม่สามารถรักษาให้หายสนิท เนื่องจากเป็นกระบวนการเสื่อมสภาพของร่างกายตามธรรมชาติ กระดูกสันหลังส่วนคอกดทับไขสันหลัง (Cervical spondylotic myelopathy) คือการที่ของเหลวในหมอนรองกระดูก ยื่นออกมาข้างนอกทางด้านหลัง หรือมีกระดูกงอกยื่นเข้าไปในโพรงกระดูกบริเวณข้อต่อ ทำให้กดทับรากประสาท ทำให้มีอาการเด่นคือ มีอาการกล้ามเนื้ออ่อนแรงตามที่ปลายประสาทนั้นไปเลี้ยง สามารถเป็นได้ทั้งสองข้างหรือข้างเดียว โดยมีอาการปวดบริเวณไขสันหลังส่วนคออาจจะไม่ได้มีอาการเด่นมากนัก ส่วนเส้นประสาทส่วนคอถูกกดทับ (Cervical radiculopathy) อาการเด่นทางคลินิกคือ มีอาการปวดตามรากประสาท ปวดร้าวหรือชาไปตามแขน ถ้ามีอาการรุนแรงจะพบว่าพลังหรือกำลังของกล้ามเนื้อผิดน้อยลงได้เช่นกัน สาเหตุการเกิดโรค เกิดจากการเสื่อมตัวไปตามอายุที่สูงขึ้นและการบาดเจ็บอย่างเฉียบพลันหรือ บาดเจ็บสะสมเรื้อรังจากการทำงาน ไม่ออกกำลังกาย หรือมีน้ำหนักตัวเกินมาตรฐาน,โรคกระดูกคอเสื่อมมักไม่มีอาการใด ๆ แสดงให้เห็น แต่ในกรณีที่มีอาการ ผู้ป่วยอาจรู้สึกปวดบริเวณคอร้าวลงไปถึงไหล่หรือแขนได้ รวมทั้งมีอาการคอแข็ง ทำให้ขยับหรือเคลื่อนไหวคอได้ไม่สะดวกเหมือนปกติ นอกจากนี้ หากไขสันหลังหรือรากประสาทถูกกดทับ อาจทำให้เกิดอาการอื่น ๆ ตามมาด้วย เช่น • รู้สึกอ่อนแรงและเป็นเหน็บชาที่แขน ขา มือ หรือเท้า • การประสานงานของร่างกายผิดปกติ ทำให้เดินลำบาก • ไม่สามารถควบคุมระบบขับถ่ายหรือระบบปัสสาวะได้,นอกจากการซักประวัติและการตรวจร่างกายแล้ว แพทย์อาจใช้การตรวจด้วยวิธีอื่น ๆ เพิ่มเติม เพื่อดูความเสียหายของกระดูกและเส้นประสาทบริเวณกระดูกสันหลัง เช่น • การถ่ายภาพด้วยรังสี เป็นวิธีที่ช่วยให้มองเห็นความผิดปกติของกระดูกและเส้นประสาทบริเวณคอ เช่น การเอกซเรย์ การทำเอ็มอาร์ไอ การทำซีทีแสกนเป็นต้น • การตรวจคลื่นไฟฟ้ากล้ามเนื้อ เป็นการตรวจการทำงานของเส้นประสาทที่ส่งสัญญาณไปยังกล้ามเนื้อ เพื่อดูว่ามีความผิดปกติที่เกิดจากกระดูกคอเสื่อมหรือไม่ • การตรวจความเร็วของการนำสัญญาณประสาท แพทย์จะใช้ตัวนำไฟฟ้าวางไว้บนผิวหนังบริเวณเหนือเส้นประสาท จากนั้นจึงปล่อยกระแสไฟฟ้าเบา ๆ เพื่อดูว่าการส่งสัญญาณประสาทจากไขสันหลังไปยังกล้ามเนื้อเป็นปกติดีหรือไม่,การรักษาภาวะนี้ขึ้นอยู่กับความรุนแรงของอาการ เบื้องต้นแพทย์อาจแนะนำให้ผู้ป่วยออกกำลังกายเพื่อช่วยบรรเทาอาการปวด รวมทั้งให้พยายามเคลื่อนไหวร่างกายและใช้ชีวิตตามปกติ แต่หากมีอาการที่รบกวนการใช้ชีวิตประจำวันอาจรักษาโดยใช้วิธีอื่น ดังนี้ • การใช้ยา เช่นยาไอบูโพรเฟน ยานาพรอกเซน เป็นต้น รวมทั้งอาจใช้ยาคลายกล้ามเนื้อร่วมด้วย • การทำกายภาพบำบัดเพื่อเพิ่มความยืดหยุ่นและความแข็งแรงของกล้ามเนื้อซึ่งจะช่วยลดอาการปวด • การประคบเย็นหรือประคบร้อน ทำได้โดยใช้แผ่นประคบเย็นหรือร้อนวางบริเวณคอเพื่อลดอาการเจ็บปวด แต่ควรปฏิบัติตามคำแนะนำของแพทย์หรือนักกายภาพบำบัดเสมอ • การใส่เฝือกคอ แพทย์อาจแนะนำให้ผู้ป่วยใส่เฝือกอ่อนบริเวณคอเป็นระยะเวลาสั้น ๆ เพื่อบรรเทาอาการ แต่หากใส่นานเกินไปอาจมีผลข้างเคียงทำให้คอไม่แข็งแรงได้ • การฉีดยา แพทย์จะฉีดสารสเตียรอยด์และยาแก้ปวดเข้าไปยังข้อต่อคอที่มีอาการปวดหรือบริเวณใกล้ ๆ กับกระดูกสันหลัง • การผ่าตัด โดยทั่วไปผู้ป่วยมักไม่จำเป็นต้องเข้ารับการผ่าตัด แต่ในกรณีที่มีแรงกดทับจากภาวะกระดูกคอเสื่อมมากเกินไป หรือแรงกดดังกล่าวส่งผลกระทบต่อเส้นประสาท แพทย์อาจแนะนำให้ผู้ป่วยเข้ารับการผ่าตัดเพื่อนำกระดูกที่กดทับอยู่ออก ซึ่งจะช่วยบรรเทาอาการเจ็บปวดและอาการอื่น ๆ ที่เกิดจากภาวะกระดูกคอเสื่อมได้,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",หากมีอาการของภาวะกระดูกคอเสื่อมที่รุนแรงดังต่อไปนี้ ผู้ป่วยควรไปพบแพทย์ เพราะหากไม่ได้รับการรักษาอาจทำให้กระดูกสันหลังเสียหายอย่างถาวร • อาการปวดรุนแรงขึ้น • การควบคุมหรือประสานงานกันของร่างกายผิดปกติ เช่น ติดกระดุมไม่ได้ เดินลำบาก เป็นต้น • มีอาการอ่อนแรงหรือรู้สึกหนักที่ขาและแขน • มีปัญหาในการกลั้นปัสสาวะหรืออุจจาระ,https://www.bumrungrad.com/th/conditions/cervical-spondylosis https://www.huachiewtcm.com/content/6194/cervical-spondylosis
ก,กล้ามเนื้อหลังอักเสบ,Muscle strain of the back,https://www.agnoshealth.com/diseases/กล้ามเนื้อหลังอักเสบ/muscle-strain-of-the-back,muscle-strain-of-the-back,โรค กล้ามเนื้อหลังอักเสบ (Muscle strain of the back) เกิดจากอะไร และวิธีการรักษาเบื้องต้นเป็นอย่างไร,กล้ามเนื้ออักเสบ คือภาวะตึง ปวดหรืออักเสบเรื้อรังของเนื้อเยื่อกล้ามเนื้อตามส่วนต่าง ๆ ของร่างกาย ทั้งตามกล้ามเนื้อมัดเดียวหรือหลายมัด มักมีสาเหตุจากการใช้งานกล้ามเนื้อซ้ำ ๆ หรือมากเกินไปจากการทำกิจกรรมประจำวัน โดยเกิดขึ้นได้กับคนทุกเพศทุกวัย สาเหตุหรือสิ่งกระตุ้นที่ทำให้กล้ามเนื้อรอบข้อไหล่มีการหดรั้ง หรือยึดตึง • ลักษณะท่าทางที่ผิดปกติ เช่น ไหล่ห่อ ไหล่งุ้ม • การเกร็งใช้กล้ามเนื้อมัดนั้นนิ่งอยู่นาน เกินขีดความสามารถของกล้ามเนื้อนั้นที่จะทนได้ เช่น การนั่งเขียนหนังสือนานเป็นหลายชั่วโมง นั่งทำงานคอมพิวเตอร์ตลอดวัน • การใช้โต๊ะเก้าอี้ที่ไม่เหมาะสม ผิดสัดส่วน โต๊ะสูงหรือเตี้ยเกินไป แป้นพิมพ์คอมพิวเตอร์หรือที่วางเมาส์วางสูงเกินไป ทำให้ต้องยกไหล่อยู่ตลอดเวลา เอื้อมเกร็งจับเมาส์ที่อยู่ไกล • ภาวะหรือโรคบางอย่างก่อให้เกิดกล้ามเนื้อยึดตึงกดเจ็บได้ เช่น ต่อมไทรอยด์ทำงานผิดปกติ ภาวะขาดสารอาหารหรือได้รับไม่เพียงพอ โรคกระดูกก้านคอเสื่อมกดทับเส้นประสาทของไหล่ข้างนั้น ๆ • ภาวะการบาดเจ็บของกล้ามเนื้อที่รุนแรงจากอุบัติเหตุ • ภาวะความเครียดไม่ว่าจะทางกายหรือใจ,อาการปวดจากกล้ามเนื้อ มีได้หลายลักษณะ เช่น ปวดมากจนขยับร่างกายส่วนนั้น ๆ ไม่ได้เลย ปวดหนักๆ ปวดเสียว ปวดเมื่อยล้าง่าย ปวดตึง ปวดหรือเสียวแปล๊บเมื่อเอื้อมแขนหรือยกแขนในบางอิริยาบถ ปวดเมื่อเอี้ยวตัว เช่น เอื้อมหยิบของที่อยู่สูง เอี้ยวหยิบของไกลตัว เป็นต้น อาการปวดดังกล่าวอาจไม่ได้เกิดตลอดเวลา อาจเกิดบางครั้งบางคราว เป็น ๆ หาย ๆ ปวดเวลาใดก็ได้ ในบางคนอาจมีอาการชายิบ ๆ บริเวณที่ปวดร่วมด้วย จนทำให้กลัวว่าจะเป็นอัมพฤกษ์ อัมพาต,การวินิจฉัยมักใช้การซักประวัติและการตรวจร่างกายเป็นหลัก ในบางรายอาจใช้การตรวจอื่นเพิ่มเติม เช่นการเอกซเรย์ การตรวจเลือด ถ้ามีอาการอื่นๆที่ชวนสงสัยว่าเป็นจากสาเหตุของโรคที่อันตรายมากกว่าที่ทำให้เกิดอาการกล้ามเนื้ออักเสบขึ้นมาได้,การรักษาอาการปวดกล้ามเนื้อที่เกิดจากสาเหตุทั่วไป จากการทำกิจกรรมในชีวิตประจำวัน สามารถรักษาหรือบรรเทาอาการปวดกล้ามเนื้อได้ด้วยต้วเอง ดังนี้ • พักผ่อนร่างกายจากกิจกรรมที่เป็นสาเหตุ • รับประทานยาแก้ปวด เพื่อบรรเทาอาการ เช่นพาราเซตตามอล • ประคบร้อนและประคบเย็น ในช่วง 1-3 วันแรก ประคบเย็นด้วยน้ำแข็งห่อผ้าในบริเวณที่มีอาการปวดของกล้ามเนื้อ และหลังจากนั้นประคบร้อนเพื่อบรรเทาอาการและลดการอักเสบ • ยืดและบริหารกล้ามเนื้อที่มีอาการปวดด้วยความระมัดระวัง • นอนหลับพักผ่อนให้เพียงพอ หรือออกกำลังกายประเภทโยคะ หรือการนั่งสมาธิ • ออกกำลังกายเป็นประจำ เช่น เดิน ปั่นจักรยาน ว่ายน้ำ หรือเต้นแอโรบิก ซึ่งสามารถช่วยฟื้นฟูกล้ามเนื้อให้มีสุขภาพที่ดีได้ • หลีกเลี่ยงการออกแรงยกของหนักในช่วงที่มีอาการปวดกล้ามเนื้อ,"แพทย์กายภาพบำบัด, กุมารแพทย์ กรณีอายุน้อยกว่า 15 ปี",ปกติแล้วอาการปวดกล้ามเนื้อที่ไม่รุนแรงสามารถรักษาได้ด้วยตนเองที่บ้าน แต่หากเกิดอาการเหล่านี้ควบคู่กับอาการปวดกล้ามเนื้อ ควรไปพิจารณาเข้าพบแพทย์ • รักษาด้วยตัวเองแล้วอาการไม่ดีขึ้นภายใน 2-3 วัน • มีอาการปวดกล้ามเนื้อที่รุนแรงขึ้นโดยไม่ทราบสาเหตุ หรือพบอาการกล้ามเนื้ออ่อนแรง • มีผื่นแดง ร้อน หรือบวมขึ้นในบริเวณที่มีอาการปวดกล้ามเนื้อ • พบอาการปวดกล้ามเนื้อหลังเปลี่ยนยาที่ใช้อยู่ประจำ,https://www.bangkokinternationalhospital.com/th/health-articles/article-type/muscle-pain https://www.sikarin.com/content/detail/2/ปวดกล้ามเนื้อเรื้อรัง-อันตรายแต่รักษาหายได้
ก,กล้ามเนื้ออักเสบบริเวณคอ บ่า ไหล่,Muscle strain of neck and shoulder,https://www.agnoshealth.com/diseases/กล้ามเนื้ออักเสบบริเวณคอบ่า ไหล่/muscle-strain-of-neck-and-shoulder,muscle-strain-of-neck-and-shoulder,โรค กล้ามเนื้ออักเสบบริเวณคอ บ่า ไหล่ (Muscle strain of neck and shoulder) เกิดจากอะไร และวิธีการรักษาเบื้องต้นเป็นอย่างไร,กล้ามเนื้ออักเสบ คือภาวะตึง ปวดหรืออักเสบเรื้อรังของเนื้อเยื่อกล้ามเนื้อตามส่วนต่าง ๆ ของร่างกาย ทั้งตามกล้ามเนื้อมัดเดียวหรือหลายมัด มักมีสาเหตุจากการใช้งานกล้ามเนื้อซ้ำ ๆ หรือมากเกินไปจากการทำกิจกรรมประจำวัน โดยเกิดขึ้นได้กับคนทุกเพศทุกวัย สาเหตุหรือสิ่งกระตุ้นที่ทำให้กล้ามเนื้อรอบข้อไหล่มีการหดรั้ง หรือยึดตึง • ลักษณะท่าทางที่ผิดปกติ เช่น ไหล่ห่อ ไหล่งุ้ม • การเกร็งใช้กล้ามเนื้อมัดนั้นนิ่งอยู่นาน เกินขีดความสามารถของกล้ามเนื้อนั้นที่จะทนได้ เช่น การนั่งเขียนหนังสือนานเป็นหลายชั่วโมง นั่งทำงานคอมพิวเตอร์ตลอดวัน • การใช้โต๊ะเก้าอี้ที่ไม่เหมาะสม ผิดสัดส่วน โต๊ะสูงหรือเตี้ยเกินไป แป้นพิมพ์คอมพิวเตอร์หรือที่วางเมาส์วางสูงเกินไป ทำให้ต้องยกไหล่อยู่ตลอดเวลา เอื้อมเกร็งจับเมาส์ที่อยู่ไกล • ภาวะหรือโรคบางอย่างก่อให้เกิดกล้ามเนื้อยึดตึงกดเจ็บได้ เช่น ต่อมไทรอยด์ทำงานผิดปกติ ภาวะขาดสารอาหารหรือได้รับไม่เพียงพอ โรคกระดูกก้านคอเสื่อมกดทับเส้นประสาทของไหล่ข้างนั้น ๆ • ภาวะการบาดเจ็บของกล้ามเนื้อที่รุนแรงจากอุบัติเหตุ • ภาวะความเครียดไม่ว่าจะทางกายหรือใจ,อาการปวดจากกล้ามเนื้อ มีได้หลายลักษณะ เช่น ปวดมากจนขยับร่างกายส่วนนั้น ๆ ไม่ได้เลย ปวดหนักๆ ปวดเสียว ปวดเมื่อยล้าง่าย ปวดตึง ปวดหรือเสียวแปล๊บเมื่อเอื้อมแขนหรือยกแขนในบางอิริยาบถ ปวดเมื่อเอี้ยวตัว เช่น เอื้อมหยิบของที่อยู่สูง เอี้ยวหยิบของไกลตัว เป็นต้น อาการปวดดังกล่าวอาจไม่ได้เกิดตลอดเวลา อาจเกิดบางครั้งบางคราว เป็น ๆ หาย ๆ ปวดเวลาใดก็ได้ ในบางคนอาจมีอาการชายิบ ๆ บริเวณที่ปวดร่วมด้วย จนทำให้กลัวว่าจะเป็นอัมพฤกษ์ อัมพาต,การวินิจฉัยมักใช้การซักประวัติและการตรวจร่างกายเป็นหลัก ในบางรายอาจใช้การตรวจอื่นเพิ่มเติม เช่นการเอกซเรย์ การตรวจเลือด ถ้ามีอาการอื่นๆที่ชวนสงสัยว่าเป็นจากสาเหตุของโรคที่อันตรายมากกว่าที่ทำให้เกิดอาการกล้ามเนื้ออักเสบขึ้นมาได้,การรักษาอาการปวดกล้ามเนื้อที่เกิดจากสาเหตุทั่วไป จากการทำกิจกรรมในชีวิตประจำวัน สามารถรักษาหรือบรรเทาอาการปวดกล้ามเนื้อได้ด้วยต้วเอง ดังนี้ • พักผ่อนร่างกายจากกิจกรรมที่เป็นสาเหตุ • รับประทานยาแก้ปวด เพื่อบรรเทาอาการ เช่นพาราเซตตามอล • ประคบร้อนและประคบเย็น ในช่วง 1-3 วันแรก ประคบเย็นด้วยน้ำแข็งห่อผ้าในบริเวณที่มีอาการปวดของกล้ามเนื้อ และหลังจากนั้นประคบร้อนเพื่อบรรเทาอาการและลดการอักเสบ • ยืดและบริหารกล้ามเนื้อที่มีอาการปวดด้วยความระมัดระวัง • นอนหลับพักผ่อนให้เพียงพอ หรือออกกำลังกายประเภทโยคะ หรือการนั่งสมาธิ • ออกกำลังกายเป็นประจำ เช่น เดิน ปั่นจักรยาน ว่ายน้ำ หรือเต้นแอโรบิก ซึ่งสามารถช่วยฟื้นฟูกล้ามเนื้อให้มีสุขภาพที่ดีได้ • หลีกเลี่ยงการออกแรงยกของหนักในช่วงที่มีอาการปวดกล้ามเนื้อ,"แพทย์กายภาพบำบัด, กุมารแพทย์ กรณีอายุน้อยกว่า 15 ปี",ปกติแล้วอาการปวดกล้ามเนื้อที่ไม่รุนแรงสามารถรักษาได้ด้วยตนเองที่บ้าน แต่หากเกิดอาการเหล่านี้ควบคู่กับอาการปวดกล้ามเนื้อ ควรไปพิจารณาเข้าพบแพทย์ • รักษาด้วยตัวเองแล้วอาการไม่ดีขึ้นภายใน 2-3 วัน • มีอาการปวดกล้ามเนื้อที่รุนแรงขึ้นโดยไม่ทราบสาเหตุ หรือพบอาการกล้ามเนื้ออ่อนแรง • มีผื่นแดง ร้อน หรือบวมขึ้นในบริเวณที่มีอาการปวดกล้ามเนื้อ • พบอาการปวดกล้ามเนื้อหลังเปลี่ยนยาที่ใช้อยู่ประจำ,https://www.bangkokinternationalhospital.com/th/health-articles/article-type/muscle-pain https://www.sikarin.com/content/detail/2/ปวดกล้ามเนื้อเรื้อรัง-อันตรายแต่รักษาหายได้
ก,กระดูกสันหลังส่วนคอเสื่อม,Cervical spondylosis,https://www.agnoshealth.com/diseases/กระดูกสันหลังส่วนคอเสื่อม/cervical-spondylosis,cervical-spondylosis,โรค กระดูกสันหลังส่วนคอเสื่อม (Cervical spondylosis) เกิดจากอะไร และวิธีการรักษาเบื้องต้นเป็นอย่างไร,กระดูกคอเสื่อม (Cervical Spondylosis) คือ การเสื่อมของกระดูกสันหลังบริเวณคอที่มักพบในผู้สูงอายุ ส่วนใหญ่เกิดขึ้นโดยไม่มีสัญญาณเตือน แต่จะเริ่มมีอาการรุนแรงตามอายุที่เพิ่มมากขึ้น จนอาจส่งผลกระทบต่อการใช้ชีวิตประจำวัน ผู้ป่วยสามารถบรรเทาอาการเจ็บปวดจากโรคนี้ได้โดยไม่ต้องเข้ารับการผ่าตัด แต่จะไม่สามารถรักษาให้หายสนิท เนื่องจากเป็นกระบวนการเสื่อมสภาพของร่างกายตามธรรมชาติ กระดูกสันหลังส่วนคอกดทับไขสันหลัง (Cervical spondylotic myelopathy) คือการที่ของเหลวในหมอนรองกระดูก ยื่นออกมาข้างนอกทางด้านหลัง หรือมีกระดูกงอกยื่นเข้าไปในโพรงกระดูกบริเวณข้อต่อ ทำให้กดทับรากประสาท ทำให้มีอาการเด่นคือ มีอาการกล้ามเนื้ออ่อนแรงตามที่ปลายประสาทนั้นไปเลี้ยง สามารถเป็นได้ทั้งสองข้างหรือข้างเดียว โดยมีอาการปวดบริเวณไขสันหลังส่วนคออาจจะไม่ได้มีอาการเด่นมากนัก ส่วนเส้นประสาทส่วนคอถูกกดทับ (Cervical radiculopathy) อาการเด่นทางคลินิกคือ มีอาการปวดตามรากประสาท ปวดร้าวหรือชาไปตามแขน ถ้ามีอาการรุนแรงจะพบว่าพลังหรือกำลังของกล้ามเนื้อผิดน้อยลงได้เช่นกัน สาเหตุการเกิดโรค เกิดจากการเสื่อมตัวไปตามอายุที่สูงขึ้นและการบาดเจ็บอย่างเฉียบพลันหรือ บาดเจ็บสะสมเรื้อรังจากการทำงาน ไม่ออกกำลังกาย หรือมีน้ำหนักตัวเกินมาตรฐาน,โรคกระดูกคอเสื่อมมักไม่มีอาการใด ๆ แสดงให้เห็น แต่ในกรณีที่มีอาการ ผู้ป่วยอาจรู้สึกปวดบริเวณคอร้าวลงไปถึงไหล่หรือแขนได้ รวมทั้งมีอาการคอแข็ง ทำให้ขยับหรือเคลื่อนไหวคอได้ไม่สะดวกเหมือนปกติ นอกจากนี้ หากไขสันหลังหรือรากประสาทถูกกดทับ อาจทำให้เกิดอาการอื่น ๆ ตามมาด้วย เช่น • รู้สึกอ่อนแรงและเป็นเหน็บชาที่แขน ขา มือ หรือเท้า • การประสานงานของร่างกายผิดปกติ ทำให้เดินลำบาก • ไม่สามารถควบคุมระบบขับถ่ายหรือระบบปัสสาวะได้,นอกจากการซักประวัติและการตรวจร่างกายแล้ว แพทย์อาจใช้การตรวจด้วยวิธีอื่น ๆ เพิ่มเติม เพื่อดูความเสียหายของกระดูกและเส้นประสาทบริเวณกระดูกสันหลัง เช่น • การถ่ายภาพด้วยรังสี เป็นวิธีที่ช่วยให้มองเห็นความผิดปกติของกระดูกและเส้นประสาทบริเวณคอ เช่น การเอกซเรย์ การทำเอ็มอาร์ไอ การทำซีทีแสกนเป็นต้น • การตรวจคลื่นไฟฟ้ากล้ามเนื้อ เป็นการตรวจการทำงานของเส้นประสาทที่ส่งสัญญาณไปยังกล้ามเนื้อ เพื่อดูว่ามีความผิดปกติที่เกิดจากกระดูกคอเสื่อมหรือไม่ • การตรวจความเร็วของการนำสัญญาณประสาท แพทย์จะใช้ตัวนำไฟฟ้าวางไว้บนผิวหนังบริเวณเหนือเส้นประสาท จากนั้นจึงปล่อยกระแสไฟฟ้าเบา ๆ เพื่อดูว่าการส่งสัญญาณประสาทจากไขสันหลังไปยังกล้ามเนื้อเป็นปกติดีหรือไม่,การรักษาภาวะนี้ขึ้นอยู่กับความรุนแรงของอาการ เบื้องต้นแพทย์อาจแนะนำให้ผู้ป่วยออกกำลังกายเพื่อช่วยบรรเทาอาการปวด รวมทั้งให้พยายามเคลื่อนไหวร่างกายและใช้ชีวิตตามปกติ แต่หากมีอาการที่รบกวนการใช้ชีวิตประจำวันอาจรักษาโดยใช้วิธีอื่น ดังนี้ • การใช้ยา เช่นยาไอบูโพรเฟน ยานาพรอกเซน เป็นต้น รวมทั้งอาจใช้ยาคลายกล้ามเนื้อร่วมด้วย • การทำกายภาพบำบัดเพื่อเพิ่มความยืดหยุ่นและความแข็งแรงของกล้ามเนื้อซึ่งจะช่วยลดอาการปวด • การประคบเย็นหรือประคบร้อน ทำได้โดยใช้แผ่นประคบเย็นหรือร้อนวางบริเวณคอเพื่อลดอาการเจ็บปวด แต่ควรปฏิบัติตามคำแนะนำของแพทย์หรือนักกายภาพบำบัดเสมอ • การใส่เฝือกคอ แพทย์อาจแนะนำให้ผู้ป่วยใส่เฝือกอ่อนบริเวณคอเป็นระยะเวลาสั้น ๆ เพื่อบรรเทาอาการ แต่หากใส่นานเกินไปอาจมีผลข้างเคียงทำให้คอไม่แข็งแรงได้ • การฉีดยา แพทย์จะฉีดสารสเตียรอยด์และยาแก้ปวดเข้าไปยังข้อต่อคอที่มีอาการปวดหรือบริเวณใกล้ ๆ กับกระดูกสันหลัง • การผ่าตัด โดยทั่วไปผู้ป่วยมักไม่จำเป็นต้องเข้ารับการผ่าตัด แต่ในกรณีที่มีแรงกดทับจากภาวะกระดูกคอเสื่อมมากเกินไป หรือแรงกดดังกล่าวส่งผลกระทบต่อเส้นประสาท แพทย์อาจแนะนำให้ผู้ป่วยเข้ารับการผ่าตัดเพื่อนำกระดูกที่กดทับอยู่ออก ซึ่งจะช่วยบรรเทาอาการเจ็บปวดและอาการอื่น ๆ ที่เกิดจากภาวะกระดูกคอเสื่อมได้,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",หากมีอาการของภาวะกระดูกคอเสื่อมที่รุนแรงดังต่อไปนี้ ผู้ป่วยควรไปพบแพทย์ เพราะหากไม่ได้รับการรักษาอาจทำให้กระดูกสันหลังเสียหายอย่างถาวร • อาการปวดรุนแรงขึ้น • การควบคุมหรือประสานงานกันของร่างกายผิดปกติ เช่น ติดกระดุมไม่ได้ เดินลำบาก เป็นต้น • มีอาการอ่อนแรงหรือรู้สึกหนักที่ขาและแขน • มีปัญหาในการกลั้นปัสสาวะหรืออุจจาระ,https://www.bumrungrad.com/th/conditions/cervical-spondylosis https://www.huachiewtcm.com/content/6194/cervical-spondylosis
ก,ก้อนที่คอไม่ทราบสาเหตุ,Neck mass unspecified,https://www.agnoshealth.com/diseases/ก้อนที่คอไม่ทราบสาเหตุ/neck-mass-unspecified,neck-mass-unspecified,โรค ก้อนที่คอไม่ทราบสาเหตุ (Neck mass unspecified) เกิดจากอะไร และวิธีการรักษาเบื้องต้นเป็นอย่างไร,"ก้อนที่เกิดขึ้นบนลำคอ อาจเป็นได้ทั้งก้อนเนื้อขนาดเล็กหรือใหญ่มากจนสามารถมองเห็นได้อย่างชัดเจน ก้อนที่คอส่วนมากมักไม่เป็นอันตราย แต่ก็อาจเป็นสัญญาณของภาวะสุขภาพร้ายแรงต่างๆ เช่น การติดเชื้อหรือเป็นเนื้อร้ายก็ได้ ก้อนที่คอสามารถเป็นได้ทั้งก้อนแข็งหรืออ่อน และอาจเกิดขึ้นข้างในผิวหนัง โดยก้อนที่เกิดขึ้นอาจเกิดจากเนื้อเยื่อหรืออวัยวะอื่นๆ ภายในคอก็ได้ ตำแหน่งของก้อนที่คอเป็นตัวบ่งชี้สำคัญที่ใช้ระบุว่าก้อนนั้นคืออะไร เพราะมีอวัยวะมากมายที่อยู่ใกล้ลำคอ เช่น ต่อมน้ำเหลือง, ต่อมไทรอยด์, ต่อมพาราไทรอยด์, กล้ามเนื้อคอ, หลอดลม, กล่องเสียง, กระดูกสันหลังส่วนคอ, ต่อมน้ำลาย, เส้นเลือด เป็นต้น ส่วนสาเหตุอาจจะแบ่งกว้างๆได้เป็น 3 แบบ กล่าวคึอ • ก้อนที่เป็นแต่กำเนิดแต่อาจจะมีอาการก้อนโตภายหลังจากการเติบโตที่มากขึ้นเรื่อยๆ เช่น โรคซิสต์ต่างๆที่เป็นจากอวัยวะที่ควรจะหายไปแต่เกิดความผิดปกติจนไม่ได้หายไปตามที่ควรจะเป็น • ก้อนที่มีสาเหตุมาจากการอักเสบต่างๆ มักจะมีลักษณะเด่นจะมีอาการ ปวด บวม แดง ร่วมด้วย มักเป็นจากการติดเชื้อไวรัส หรือติดเชื้อแบคทีเรียก็ได้ หรือเป็นต่อมาจากการติดเชื้อบริเวณฟันก็ได้เช่นกัน • ก้อนเนื้องอกหรือมะเร็ง ซึ่งสามารถได้เป็นได้จากหลากหลายอวัยวะตามที่กล่าวข้างต้น",นอกจากมีก้อนที่โตขึ้นบริเวณส่วนต่างๆของคอแล้ว ผู้ป่วยอาจจะมีอาการต่างๆร่วมด้วยขึ้นอยู๋กับสาเหตุต่างๆกันไปเช่น อาจจะมีอาการปวดบวมแดงได้ถ้ามีสาเหตุจากการอักเสบ อาการรอื่นๆเช่น อาการกลืนลำบาก กลืนติด เสียงเปลี่ยน เสียงแหบ คอแดง ต่อมทอนซิลโตเป็นต้น,"ใช้การซักประวัติและตรวจร่างกายเป็นส่วนสำคัญ นอกจากนัั้นแพทย์อาจพิจารณาตรวจเพิ่มเติมเพื่อความแม่นยำเพิ่มมากขึ้นต่อไปเช่น การตรวจเอกซเรย์คอมพิวเตอร์, การเจาะเลือด, การใช้เครื่องมือพิเศษเพื่อส่องเข้าไปดูบริเวณรูจมูกหรือภายในลำคอส่วยต้นเป็นต้น",การรักษาก้อนที่คอ ขึ้นอยู่กับสาเหตุที่ทำให้เกิดก้อน โดยก้อนที่เกิดจากแบคทีเรียจะรักษาด้วยยาปฏิชีวนะ หรือก้อนที่เกี่ยวกับไทรอยด์อาจจะมีการรักษาโดยการรับประทานยาเฉพาะ ส่วนก้อนที่เกิดจากมะเร็ง จะมีการรักษาทั้งการผ่าตัด การฉายรังสี และการทำเคมีบำบัด,"หู คอ จมูก, กุมารแพทย์ กรณีอายุน้อยกว่า 15 ปี",ในกรณีที่ผู้ป่วยมีอาการก้อนที่คอโตขึ้นอย่างฉับพลัน ร่วมกับมีอาการไข้สูง หายใจลำบาก ปวดมาก บวมแดง ควรพบแพทย์โดยเร็วที่สุด เนื่องจากมีความเสียงที่ก้อนจะอุดกั้นทางเดินหายใจแบบสมบูรณ์อันเป็นสาเหตุที่ทำให้เสียชีวิตได้,https://med.mahidol.ac.th/surgery/sites/default/files/public/pdf/Neck%20Mass.pdf https://www.aafp.org/afp/2015/0515/p698.html
ก,กล้ามเนื้ออักเสบ,Muscle strain,https://www.agnoshealth.com/diseases/กล้ามเนื้ออักเสบ/muscle-strain,muscle-strain,โรค กล้ามเนื้ออักเสบ (Muscle strain) เกิดจากอะไร และวิธีการรักษาเบื้องต้นเป็นอย่างไร,"กล้ามเนื้ออักเสบสามารถเกิดขึ้นได้เมื่อกล้ามเนื้อยืดมากเกินไป, เร็วเกินไป หรือ มีการใช้งานมากเกินไป ซึ่งสามารถทำให้เส้นใยกล้ามเนื้อฉีกขาด กล้ามเนื้ออักเสบสามารถเกิดขึ้นระหว่างการออกกำลังกาย เกิดจากอุบัติเหตุ มัดกล้ามเนื้ออักเสบคือ กล้ามเนื้อหลัง กล้ามเนื้อคอ กล้ามเนื้อต้นขา",อาการของกล้ามเนื้ออักเสบมีได้ดังต่อไปนี้ • ปวดกล้ามเนื้อ • กล้ามเนื้อตึงหรือเกร็งค้างคล้ายตะคริว • บวม • อ่อนล้ากล้ามเนื้อ ไม่สามารถขยับกล้ามเนื้อนั้นๆได้,กล้ามเนื้ออักเสบสามารถวินิจฉัยได้จากการซักประวัติและตรวจร่างกาย ในบางคนอาจมีความจำเป็นในการตรวจเพิ่มเติมถ้าแพทย์สงสัยโรคอื่นๆที่สามารถมีอาการคล้ายกันได้ เช่น • การตรวจอัลตราซาวน์ (Ultrasound) • การตรวจคลื่นแม่เหล็กไฟฟ้า เอ็มอาร์ไอ (MRI scan),การรักษากล้ามเนื้ออักเสบที่เกิดจากสาเหตุทั่วไป จากการทำกิจกรรมในชีวิตประจำวัน สามารถรักษาหรือบรรเทาอาการกล้ามเนื้ออักเสบได้ด้วยต้วเองที่บ้าน โดยวิธีการดังนี้ • พักผ่อนร่างกายจากกิจกรรมที่เป็นสาเหตุของอาการปวดกล้ามเนื้อ • รับประทานยาแก้ปวด เช่น ไอบูโปรเฟน (Ibuprofen) พาราเซตามอล (Paracetamol) • ประคบร้อนและประคบเย็น ในช่วง 1-3 วันแรก ประคบเย็นด้วยน้ำแข็งห่อผ้าในบริเวณที่มีอาการกล้ามเนื้ออักเสบใน 1 วันแรก และหลังจากนั้นประคบร้อนเพื่อบรรเทาอาการและลดการอักเสบ • ยืดและบริหารกล้ามเนื้อ ที่มีอาการปวดด้วยความระมัดระวัง • นอนหลับพักผ่อนให้เพียงพอ หรือทำกิจกรรมที่ช่วยบรรเทาความเครียด เช่น การออกกำลังกายประเภทโยคะ หรือการนั่งสมาธิ • ออกกำลังกายเป็นประจำ เช่น เดิน ปั่นจักรยาน ว่ายน้ำ หรือเต้นแอโรบิก ซึ่งสามารถช่วยฟื้นฟูกล้ามเนื้อให้มีสุขภาพที่ดีได้ หลีกเลี่ยงการออกแรงยกของหนักในช่วงที่มีอาการปวดกล้ามเนื้อ,"แพทย์กายภาพบำบัด, กุมารแพทย์ กรณีอายุน้อยกว่า 15 ปี",ปกติแล้วอาการกล้ามเนื้ออักเสบที่ไม่รุนแรงสามารถรักษาได้ด้วยตนเองที่บ้าน แต่หากเกิดอาการเหล่านี้ควบคู่กับอาการปวดกล้ามเนื้อ ควรไปพบแพทย์โดยด่วน • อาการปวดยังคงอยู่ หลังจากรับประทานหรือเพิ่มขนาดยาลดไขมันในกลุ่มสแตติน (Statins) • รักษาด้วยตัวเองที่บ้านในช่วง 2-3 วันแล้วอาการไม่ดีขึ้น • มีอาการปวดกล้ามเนื้อที่รุนแรงขึ้นโดยไม่ทราบสาเหตุ หรือพบอาการกล้ามเนื้ออ่อนแรง • มีผื่นแดง บวมขึ้นในบริเวณที่มีอาการปวดกล้ามเนื้อ • พบอาการปวดกล้ามเนื้อหลังเปลี่ยนยาที่ใช้อยู่ประจำ • มีอาการบวมน้ำหรือปัสสาวะน้อยกว่าปกติ • วิงเวียนศีรษะ มีไข้สูง คลื่นไส้ คอเคล็ด • กลืนหรือหายใจลำบาก • โดนหมัดหรือเห็บกัด,https://www.thairheumatology.org/โรคกล้ามเนื้ออักเสบ/ https://www.hss.edu/conditions_muscle-strain.asp
ก,การอักเสบของอุ้งเชิงกราน,Pelvic inflammatory disease,https://www.agnoshealth.com/diseases/การอักเสบของอุ้งเชิงกราน/pelvic-inflammatory-disease,pelvic-inflammatory-disease,โรค การอักเสบของอุ้งเชิงกราน (Pelvic inflammatory disease) เกิดจากอะไร และวิธีการรักษาเบื้องต้นเป็นอย่างไร,โรคอุ้งเชิงกรานอักเสบ คือการติดเชื้อในอวัยวะสืบพันธุ์สตรี อันได้แก่ มดลูก ปีกมดลูก และรังไข่ ซึ่งมักจะเกิดจากโรคติดต่อทางเพศสัมพันธ์ โดยเชื้อเหล่านี้จะแพร่กระจายจากช่องคลอดไปปากมดลูก และเข้าไปในอวัยวะอุ้งเชิงกรานคือมดลูกและเกิดการอักเสบที่รุนแรงตามมา ในหลายกรณีแพทย์อาจไม่สามารถวินิจฉัยได้ชัดเจนว่าเกิดจากแบคทีเรียชนิดใด อาจให้ยาปฏิชีวนะหลายชนิดในการรักษาเพื่อครอบคลุมในการฆ่าเชื้อที่อาจเป็นสาเหตุได้ทั้งหมด,"• ปวดท้องช่วงล่าง หรือ ท้องน้อย • มีไข้ ในรายที่ทีอาการรุนแรงอาจมีไข้สูงหนาวสั่นได้ • ตกขาวผิดปกติ (สี, กลิ่น, ปริมาณที่เปลี่ยนไป) • เจ็บหรือมีเลือดออกขณะมีเพศสัมพันธ์ • เลือดออกระหว่างรอบเดือน • ปวดแสบขณะปัสสาวะหรือปัสสาวะขัด",แพทย์จะทำการวินิจฉัยโดยการซักประวัติอาการผู้ป่วย ร่วมกับประวัติเพศสัมพันธ์ และประวัติการเป็นโรคติดต่อทางเพศสัมพันธ์ ร่วมกับการตรวจภายในช่องคลอดและอุ้งเชิงกรานเพื่อดูภาวะตกขาวที่ผิดปกติ นอกจากนั้นแพทย์อาจมีการตรวจทางห้องปฏิบัติการเพิ่มเติม ประกอบไปด้วย • การเก็บตกขาวหรือสารคัดหลั่งจากช่องคลอดและปากมดลูกไปตรวจ เพื่อระบุชนิดของเชื้อแบคทีเรียก่อโรค • ตรวจปัสสาวะ เพื่อหาว่ามีการติดเชื้อในปัสสาวะร่วมด้วยหรือไม่ • ตรวจเลือด ดูความรุนแรงของการติดเชื้อ และตรวจค่าการทำงานของไต • ทดสอบการตั้งครรภ์ • การตรวจด้วยเครื่องคลื่นความถี่สูงทางช่องคลอด (Ultrasonography) เพื่อช่วยวินิจฉัยภาวะแทรกซ้อนจากโรคอุ้งเชิงกรานอักเสบ คือ ก้อนฝีบริเวณรังไข่หรือท่อนำไข่ (tubo-ovarian abscess) หรือท่อนำไข่บวมน้ำ (hydrosalpinx),• ภาวะอุ้งเชิงกรานอักเสบสามารถรักษาได้ด้วยยาปฏิชีวนะชนิดรับประทาน โดยไม่ต้องนอนโรงพยาบาลหากอาการอยู่ในระดับน้อย หรือปานกลาง ซึ่งแพทย์จะเป็นผู้ประเมินความรุนแรงของโรค • ยาฆ่าเชื้อที่ใ้ชในการรักษาภาวะอุ้งเชิงกรานอักเสบแบบไม่รุนแรง ที่เป็นมาตรฐานทั่วไป ประกอบด้วยยาฉีด Ceftriaxone ฉีดเข้าทางกล้ามเนื้อ ร่วมกับการรับประทานยา Doxycycline และ Metronidazole นาน 14 วัน • ยาปฏิชีวนะบางตัวไม่สามารถใช้ในระหว่างตั้งครรภ์ได้ เพราะฉะนั้นในกรณีที่ตั้งครรภ์ต้องแจ้งแพทย์หรือเภสัชกรให้ทราบก่อนเสมอ • แม้ว่าอาการจะดีขึ้นแล้วก็ตาม ผู้ป่วยยังจะต้องรับประทานยาต่อจนครบ 14 วัน เพื่อให้แน่ใจว่าอาการติดเชื้อนั้นหายขาด • สามารถรับประทานยาแก้ปวดและยาลดไข้ เช่น ยาพาราเซตามอลหรือไอบูโพรเฟน ระหว่างรักษาด้วยยาปฏิชีวนะได้ • งดการมีเพศสัมพันธ์จนกว่าจะรักษาจนหาย • ควรรักษาคู่นอนด้วยเสมอ แม้ไม่มีอาการ เนื่องจากสาเหตุหลักคือโรคติดต่อทางเพศสัมพันธ์ มิเช่นนั้นจะเกิดการกระจายเชื้อต่อไป หรือกลับมาเป็นซ้ำได้,สูตินรีแพทย์,• หากมีอาการที่เข้าได้กับภาวะอักเสบของอุ้งเชิงกราน ควรมาพบแพทย์เพื่อวินิจฉัยและรับการรักษาตั้งแต่เนิ่นๆ หากปล่อยทิ้งไว้นาน อาจนำไปสู่ภาวะแทรกซ้อน คือ เกิดเป็นก้อนฝีบริเวณรังไข่หรือท่อนำไข่ ซึ่งรักษายากและนานกว่า หรืออาจทำให้เกิดภาวะแทรกซ้อนระยะยาว คือ เกิดพังผืดในมดลูกนำไปสู่การมีบุตรยากได้ • ผู้ป่วยควรไปพบแพทย์เพื่อติดตามการรักษา และดูการตอบสนองต่อยาปฏิชีวนะ ถ้าอาการไม่ดีขึ้นภายใน 3 วัน อาจต้องปรับยารักษาตัวที่โรงพยาบาล,https://w1.med.cmu.ac.th/obgyn/index.php?option=com_content&view=article&id=1515:pelvic-inflammatory&catid=45&Itemid=561 https://www.cdc.gov/std/pid/stdfact-pid.htm
ก,กรวยไตอักเสบติดเชื้อ,Pyelonephritis,https://www.agnoshealth.com/diseases/กรวยไตอักเสบติดเชื้อ/pyelonephritis,pyelonephritis,โรค กรวยไตอักเสบติดเชื้อ (Pyelonephritis) เกิดจากอะไร และวิธีการรักษาเบื้องต้นเป็นอย่างไร,"กรวยไตอักเสบ (Pyelonephritis) คือ ภาวะติดเชื้อแบคทีเรียบริเวณกรวยไตซึ่งอยู่ระหว่างไตกับท่อไต กรวยไตอักเสบส่วนใหญ่มักเกิดขึ้นอย่างเฉียบพลัน ซึ่งเป็นอาการที่พบในผู้หญิงมากกว่าผู้ชาย เป็นภาวะแทรกซ้อนมาจากนิ่วในทางเดินปัสสาวะ, กระเพาะปัสสาวะอักเสบ, เนื้องอกหรือมะเร็งกระเพาะปัสสาวะ, หรือ ผู้ป่วยต่อมลูกหมากโต ส่วนในผู้ที่เป็นโรคเบาหวานหรือรับประทานยาสเตียรอยด์เป็นเวลานาน ๆ ก็อาจมีโอกาสเป็นโรคนี้ได้ง่ายขึ้น",• มีไข้สูง • รู้สึกหนาวสั่น • เจ็บปวดบริเวณหลังหรือสีข้าง • คลื่นไส้ อาเจียน • ปัสสาวะบ่อย กะปริบกะปรอย รู้สึกปวดปัสสาวะตลอดเวลา • เจ็บหรือแสบขณะปัสสาวะ • ปัสสาวะมีกลิ่นเหม็น มีสีขุ่น มีหนองหรือเลือดปนมากับปัสสาวะ,แพทย์มักวินิจฉัยกรวยไตอักเสบด้วยการตรวจร่างกาย วัดไข้ สังเกตสีปัสสาวะขุ่น กดเจ็บบริเวณท้อง และอาการอื่น ๆ ที่เกี่ยวข้องกับโรคนี้ และอาจตรวจวินิจฉัยเพิ่มเติมด้วยวิธีดังต่อไปนี้ ตรวจปัสสาวะ เพื่อตรวจหนอง เลือด หรือเชื้อแบคทีเรียที่ปะปนในปัสสาวะ หรืออาจตรวจเพาะเชื้อจากปัสสาวะ • ตรวจเลือด เพื่อตรวจดูความรุนแรงของการติดเชื้อ และนำเลือดไปเพาะเชื้อดูว่ามีการติดเชื้อในกระแสเลือดร่วมด้วยหรือไม่ • ตรวจด้วยภาพทางรังสี แพทย์อาจวินิจฉัยโรคกรวยไตอักเสบด้วยการอัลตราซาวด์ หรือเอกซเรย์ระบบทางเดินปัสสาวะ (Voiding Cystourethrogram) เพื่อตรวจหาซีสต์ เนื้องอก หรือการอุดตันในระบบทางเดินปัสสาวะ นอกจากนี้ หากผู้ป่วยไม่ตอบสนองต่อการรักษาภายใน 72 ชั่วโมง แพทย์อาจต้องตรวจภาพฉายรังสีจาก CT scan เพื่อวินิจฉัยการอุดตันในระบบทางเดินปัสสาวะ และอาจตรวจแผลเป็นที่เกิดจากกรวยไตอักเสบด้วยการใช้สารกัมมันตรังสีหรือการส่องกล้องตรวจทางเดินปัสสาวะ ทั้งนี้ การตรวจเพิ่มเติมขึ้นอยู่กับอาการของผู้ป่วยและดุลยพินิจของแพทย์,• ควรรีบไปพบแพทย์ก่อนเสมอ และไม่ควรซื้อยาปฏิชีวนะมารับประทานเอง การจะรักษาโรคต้องขึ้นอยู่กับชนิดของโรค อายุผู้ป่วย ชนิดและขนาดของยาปฏิชีวนะ ซึ่งต้องอยู่ในดุลยพินิจของแพทย์ • การรักษาในโรงพยาบาล หากรักษาด้วยการรับประทานยาปฏิชีวนะไม่ได้ผล หรือผู้ป่วยมีภาวะไตติดเชื้อรุนแรง แพทย์อาจต้องฉีดยาปฏิชีวนะเข้าทางหลอดเลือดดำเป็นเวลา 24-48 ชั่วโมง ร่วมกับการให้น้ำเกลือและยาแก้ปวดลดไข้ ติดตามอาการโดยตรวจปัสสาวะและเลือดอย่างต่อเนื่อง,"อายุรแพทย์โรคติดเชื้อ, กุมารแพทย์ โรคไต กรณีอายุน้อยกว่า 15 ปี",• ผู้ป่วยที่ไม่ได้รับการรักษา โดยเฉพาะในเด็กเล็ก ผู้สูงอายุ และในคนที่มีภูมิคุ้มกันต่ำ เชื้อโรคอาจลุกลามเข้ากระแสเลือดกลายเป็นภาวะโลหิตเป็นพิษ ซึ่งอาจเป็นอันตรายร้ายแรงจนเป็นเหตุให้เสียชีวิตได้ • หากไม่ได้รับการรักษาอย่างถูกต้อง หรือรับการรักษาแบบครึ่ง ๆ กลาง ๆ ไม่เต็มที่ตามที่แพทย์นัด หรือไม่มีการรักษาที่สาเหตุร่วมด้วย ก็อาจกลายเป็นโรคกรวยไตอักเสบเรื้อรัง (มีอาการอักเสบแต่ไม่แสดงอาการ) ซึ่งหากปล่อยไว้นานปี ในที่สุดอาจกลายเป็นภาวะไตวายเรื้อรังได้,https://www.vichaiyut.com/th/health/diseases-treatment/other-diseases/%E0%B8%81%E0%B8%A3%E0%B8%A7%E0%B8%A2%E0%B9%84%E0%B8%95%E0%B8%AD%E0%B8%B1%E0%B8%81%E0%B9%80%E0%B8%AA%E0%B8%9A-%E0%B8%AD%E0%B8%B1%E0%B8%99%E0%B8%95%E0%B8%A3%E0%B8%B2%E0%B8%A2%E0%B8%97%E0%B8%B5%E0%B9%88/ https://www.aafp.org/afp/2005/0301/p933.html
ก,กระเพาะปัสสาวะอักเสบ,Cystitis,https://www.agnoshealth.com/diseases/กระเพาะปัสสาวะอักเสบ/cystitis,cystitis,โรค กระเพาะปัสสาวะอักเสบ (Cystitis) เกิดจากอะไร และวิธีการรักษาเบื้องต้นเป็นอย่างไร,โรคกระเพาะปัสสาวะอักเสบ เป็นการอักเสบติดเชื้อของกระเพาะปัสสาวะ ซึ่งส่วนใหญ่เป็นเชื้อแบคทีเรีย โรคนี้มักเกิดกับผู้หญิงมากกว่าผู้ชาย เนื่องจากผู้หญิงมีท่อปัสสาวะสั้นกว่าผู้ชาย จึงทำให้เชื้อโรคต่างๆจากสิ่งแวดล้อมเข้าไปข้างในได้ง่ายกว่าหากดูแลความสะอาดไม่ดี อีกสาเหตุหลักที่ทำให้เป็นโรคนี้ คือ การกลั้นปัสสาวะบ่อย หรือกลั้นปัสสาวะนานๆ ทำให้เชื้อโรคในปัสสาวะเจริญเติบโตได้ดี สาเหตุอื่นๆที่พบได้น้อยรองลงมา คือ โครงสร้างของระบบปัสสาวะผิดปรกติ หรือผู้ที่มีปัญหาเรื่องนิ่ว,• ปวดปัสสาวะบ่อย ปัสสาวะกะปริบกะปรอย • ปวดแสบขัดขณะปัสสาวะ หรือ เจ็บเสียวบริเวณปลายท่อปัสสาวะเวลาปัสสาวะสุด • ปัสสาวะมีเลือดปนออกมา • กลั้นปัสสาวะไม่อยู่ ปัสสาวะราด • ปวดท้องน้อย • น้ำปัสสาวะที่ออกมามีสีขุ่น และกลิ่นเหม็นผิดปกติ,แพทย์จะสอบถามผู้ป่วยเกี่ยวกับอาการผิดปกติที่เกิดขึ้น ตรวจร่างกาย และตรวจปัสสาวะ เพื่อดูสิ่งแปลกปลอมในปัสสาวะ คือ เชื้อแบคทีเรีย เม็ดเลือดแดง หรือเม็ดเลือดขาว ซึ่งเป็นลักษณะที่บ่งชี้ถึงการติดเชื้อทางเดินปัสสาวะ แต่ในกรณีที่ผู้ป่วยมีอาการของโรครุนแรงและเรื้อรัง แพทย์อาจต้องตรวจเพิ่มเติมด้วยวิธีอื่น เช่น การส่องกล้องระบบทางเดินปัสสาวะ การตัดชิ้นเนื้อออกมาตรวจ หรือการถ่ายภาพรังสี เพื่อวินิจฉัยความผิดปกติในระบบทางเดินปัสสาวะที่มากกว่าการติดเชื้อ เพราะอาจเป็นสัญญาณของโรคร้ายแรงชนิดอื่น,"การรักษาหลักของโรคกระเพาะปัสสาวะอักเสบ คือการทานยาปฏิชีวนะ ร่วมกับการรักษาตามอาการหากจำเป็น เช่น ยาแก้ปวดชนิดคลายการบีบตัวของกระเพาะปัสสาวะ และพยายามดื่มน้ำให้มากๆ โดยทั่วไปจะให้รับประทานยาปฎิชีวนะประมาณ 3-5 วัน แต่ถ้าผู้ป่วยมีอาการรุนแรงอาจต้องรับประทานยานานขึ้นเป็น 7-10 วัน ซึ่งระยะเวลาในการรับประทานยาจะขึ้นอยู่กับสุขภาพโดยรวมของผู้ป่วย และชนิดของแบคทีเรียที่พบในปัสสาวะ ยาปฏิชีวนะที่ใช้รักษา ได้แก่ ยาในกลุ่ม Fluoroquinolones (Norfloxacin, Ciprofloxacin, Ofloxacin), ยา Trimethoprim-sulfamethoxazole (Bactrim) หรือยา Nitrofurantoin อย่างไรก็ตาม โรคกระเพาะปัสสาวะอักเสบสามารถหายขาดได้เองโดยไม่ต้องได้รับการรักษา สำหรับผู้ป่วยที่อาการน้อยถึงปานกลาง และไม่ได้อยู่ในช่วงตั้งครรภ์หรือมีโรคประจำตัว","อายุรแพทย์, กุมารแพทย์ โรคไต กรณีอายุน้อยกว่า 15 ปี",แม้ว่าจะเป็นโรคไม่รุนแรง แต่เมื่อได้รับการรักษาโรคที่ไม่ถูกต้องและเหมาะสม เชื้ออาจแพร่กระจายจากกระเพาะปัสสาวะผ่านทางท่อไตไปจนถึงกรวยไต ทำให้กรวยไตอักเสบและอาจจะสร้างความเสียหายกับไตอย่างถาวร ซึ่งผู้ป่วยที่เกิดการติดเชื้อที่ไตมักพบอาการอื่นร่วมด้วย เช่น คลื่นไส้ อาเจียน ปวดหลัง ปวดเอว หนาวสั่น อย่างไรก็ตาม หากผู้ป่วยถ่ายปัสสาวะออกมามีเลือดปน ถ่ายปัสสาวะถี่มากขึ้น หรือรู้สึกปวดขณะถ่ายปัสสาวะเป็นเวลานานหลายชั่วโมง ผู้ป่วยควรรีบไปพบแพทย์ เพราะอาการเหล่านี้อาจเป็นอาการแฝงของการติดเชื้อบริเวณอื่นหรือโรคชนิดอื่น,https://www.si.mahidol.ac.th/sidoctor/e-pl/articledetail.asp?id=9 https://www.aafp.org/afp/2011/1001/p771.html
ก,กรดไหลย้อน,GERD,https://www.agnoshealth.com/diseases/กรดไหลย้อน/gerd,gerd,โรค กรดไหลย้อน (GERD) เกิดจากอะไร และวิธีการรักษาเบื้องต้นเป็นอย่างไร,โรคกรดไหลย้อน เป็นภาวะที่น้ำย่อยจากกระเพาะอาหารไหลย้อนขึ้นไปในหลอดอาหาร โดยของที่ไหลย้อนส่วนใหญ่จะเป็นกรดในกระเพาะอาหาร ส่วนน้อยอาจเป็นด่างจากลำไส้เล็ก โรคกรดไหลย้อน มีผลกระทบอย่างรุนแรงต่อคุณภาพชีวิตของผู้ป่วย ลักษณะของโรคคือการที่มีกรดไหลย้อน ขึ้นจากกระเพาะอาหาร ลงมาที่หลอดอาหาร โรคกรดไหลย้อนมักพบได้จากการที่มีการอักเสบของหลอดอาหาร ซึ่งสามารถเกิดได้ในทุกช่วงอายุ ประมาณ 20-40%พบได้ในผู้ใหญ่ ซึ่งอาการที่พบเป็นประจำคืออาการแสบยอดอก สาเหตุของโรคกรดไหลย้อนอาจะเป็นได้จาก • ความผิดปกติของหูรูดส่วนปลายหลอดอาหาร ที่ทำหน้าที่ป้องกันกรดไหลย้อนจากกระเพาะอาหาร มีความดันของหูรูดต่ำ หรือ เปิดบ่อยกว่าในคนปกติ ความผิดปกติเหล่านี้อาจเกิดจากการดื่มแอลกอฮอล์ การสูบบุหรี่ และ ยาบางชนิด เช่น ยารักษาโรคหอบหืดบางตัว • การบีบตัวผิดปกติ ของหลอดอาหาร ทำให้อาหารที่รับประทานลงช้า หรือ อาหารที่ไหลย้อนขึ้นมาจากกระเพาะอาหาร ค้างอยู่ในหลอดอาหารนานกว่าปกติ • การบีบตัวผิดปกติ ของกระเพาะอาหาร ทำให้อาหารค้างอยู่ในกระเพาะอาหารนานกว่าปกติ ทำให้เพิ่มโอกาสการไหลย้อนของกรดจากกระเพาะอาหารสู่หลอดอาหารมากขึ้น อาหารประเภทไขมันสูงและช็อกโกแลตจะทำให้กระเพาะอาหารบีบตัวลดลง,• อาการแสบร้อนในหน้าอก • อาการเรอเปรี้ยว อาการที่อาจ พบร่วมได้คือ • อาการปวดท้องบริเวณลิ้นปี่ • ปวดหน้าอก • กลืนลำบาก • เจ็บคอหรือเสียงแหบ • ไอบ่อยโดยไม่ทราบสาเหตุ • คลื่นไส้อาเจียน,ในกรณีทั่วไปแพทย์จะวินิจฉัย จากการชักประวัติ และ อาการของผู้ป่วยเป็นหลัก หากไม่พบสาเหตุที่แน่ชัดหรืออาการไม่ชัดเจน แพทย์อาจพิจารณา การตรวจพิเศษด้านอื่นเพิ่มเติม เช่น • การส่องกล้องทางเดินอาหาร • การตรวจการเคลื่อนไหวของหลอดอาหาร • การตรวจระบบทางเดินอาหาร,การรักษาโดยการใช้ยา จะเน้นไปทีการให้ยาลดกรดในกระเพาะอาหาร ซึ่งสามารถทำได้โดยหลายกลไก และ ยาหลายชนิด ยาที่แนะนำเช่น • ยาลดกรด (Antacids) • ยาเคลือบกระเพาะ (Surface agents) • ยายับยั้งการหลั่งฮิสตามีน (Histamine blockers) • ยายับยั้งการหลั่งกรด (Proton pump inhibitors) สำหรับผู้ป่วยที่มีอาการเล็กน้อย ยาลดกรด (Antacids) สามารถทำให้อาการดีขึ้นได้ แต่มีผลไม่นานนัก ยายับยั้งการหลั่งฮิสตามีน (Histamine blockers) มีประสิทธิภาพที่ดีกว่า และ อยู่ได้นานกว่า ผู้ป่วยสามารถซื้อยาทั้งสองได้ตามร้านขายยาได้ และ สามารถทานร่วมกันได้ สำหรับผู้ที่มีอาการรุนแรงและเป็นบ่อยครั้ง ยายับยั้งการหลั่งกรด (Proton pump inhibitors) เป็นยาที่มีประสิทธิภาพที่สุดในการรักษา,"อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี","ผู้ป่วยส่วนใหญ่สามารถรักษาตัวเองได้โดยการรับประทานยาและปรับเปลี่ยนพฤติกรรมที่เสี่ยงกล่าวคือ • การลดน้ำหนัก (ในกรณีที่เป็นคนอ้วน) • การหลีกเลี่ยงการนอนทันทีหลังรับประทานอาหาร • หลีกเลี่ยงอาหารที่อาจจะทำให้มีอาการเป็นมากขึ้นเช่น กาแฟ, ช้อกโกแลต, แอกอฮอล์ และอาหารรสจัด • เลิกสูบบุหรี่ • ทานอาหารให้ตรงเวลา อีกทั้งผู้ป่วยที่มีอาการดังต่อไปนี้ควรไปพบแพทย์ • มีอาการรุนแรงและเป็นอยู่นาน • อาการไม่ดีขึ้นโดยการทานยาที่ซื้อมาเอง • มีอาการเป็นๆหายๆเป็นปีๆ • มีปัญหาในการกลืน หรือรู้สึกกลืนติด • น้ำหนักลดผิดปกติ • ปวดแน่นหน้าอก หรือปวดหน้าอกแบบอื่นๆในแบบที่ไม่เคยเป็นมาก่อน • สำลักหายใจไม่ออกเวลากลืน • อาเจียนเป็นเลือด หรือ ถ่ายเป็นเลือด",https://www.siphhospital.com/th/news/article/share/497
ก,กระเพาะอาหารอักเสบ,Dyspepsia,https://www.agnoshealth.com/diseases/กระเพาะอาหารอักเสบ/dyspepsia,dyspepsia,โรค กระเพาะอาหารอักเสบ (Dyspepsia) เกิดจากอะไร และวิธีการรักษาเบื้องต้นเป็นอย่างไร,กระเพาะอาหารอักเสบหรือโรคกระเพาะ เกิดจากการอักเสบ หรือ เกิดการระคายเคือง บริเวณเยื่อบุภายในกระเพาะอาหาร สามารถเกิดขึ้นได้แบบเฉียบพลันในระยะเวลารวดเร็ว และ หายภายใน 1-2 สัปดาห์ หรือ มีอาการบ่อยครั้งเป็นระยะเวลานานจนเกิดการอักเสบเรื้อรัง ทำให้เกิดแผล และ เพิ่มความเสี่ยงในการเป็นโรคมะเร็งกระเพาะอาหารได้ โรคกระเพาะอาหารอักเสบยังไม่พบสาเหตุการเกิดโรคที่ชัดเจน แต่สันนิษฐานว่าอาจเกิดได้จาก 2 สาเหตุที่พบได้บ่อย ได้แก่ การติดเชื้อแบคทีเรีย เฮลิโคแบคเตอร์ ไพโลไร หรือเรียกสั้น ๆ ว่า เอช ไพโลไร (Helicobacter pylorior หรือ H. pylori) เป็นเชื้อที่ปนเปื้อนอยู่ในอาหารและน้ำดื่ม ส่วนอีกสาเหตุ คือ การรับประทานในกลุ่มยาต้านการอักเสบ หรือ ยาแก้ปวด (Non-Steroidal Anti-Inflammatory Drugs: NSAIDs) อย่างไรก็ตามยังพบโรคกระเพาะอาหารอักเสบได้จากสาเหตุอื่นเช่นกัน เช่น การทานอาหารไม่ตรงเวลา การทานอาหารรสจัด/ของหมักของดอง การสูบบุหรี่ การดื่มแอลกอฮอล์และเครื่องดื่มที่มีคาเฟอีน หรือ ระบบภูมิคุ้มกันตนเองบกพร่องจากโรคบางชนิด เช่นโรคโครห์น (Crohn's disease) โรคซาคอยโดซิส (Sarcoidosis) หรือภาวะการอักเสบเรื้อรังทางกระเพาะอาหารอื่น ๆ,"อาการส่วนใหญ่ของกระเพาะอาหารอักเสบมาจาก การที่กรดในกระเพาะอาหารกัดกระเพาะ อาการที่พบบ่อยของโรคกระเพาะอาหารอักเสบ คือ • ปวดแน่นท้องบริเวณลิ้นปี่ • รู้สึกไม่สบายท้อง • ท้องอืด แน่นท้อง มีลมตีขึ้น หายใจไม่อิ่ม • รู้สึกแน่น หรือ อิ่มเร็วขึ้นเวลาทานอาหาร ผู้ป่วยบางคนสามารถมีอาการ คลื่นไส้อาเจียน, เบื่ออาหาร, และน้ำหนักลด ได้",ในผู้ป่วยส่วนน้อย แพทย์อาจจะประเมินว่ามีความเสียงที่อาจจะมีสาเหตุของโรคกระเพาะอาหารอักเสบที่อันตราย จึงจะทำการตรวจเพิ่มเติม เช่น • การส่องกล้องทางเดินอาหารส่วนต้น (Upper endoscopy) • การตรวจหาเชื้อ เอช ไพโลไร ซึ่งอาจตรวจโดยการตรวจเลือด การตรวจโดยการหายใจ (Breath tests) • การกลืนสารทึบรังสีแบเรียม (Barium swallow) แล้วจึงทำการเอกซเรย์เพื่อดูลักษณะของทางเดินอาหาร,"การกำจัดสาเหตุ ที่อาจจะเป็นไปได้ของโรคกระเพาะอาหารอักเสบ การรักษาที่สำคัญที่สุด เช่น งดรับประทานยาแก้ปวด (Non-Steroidal Anti-Inflammatory Drugs: NSAIDs), งดดืมแอกอฮอล์, งดสูบบุหรี่ และ รับประทานอาหารให้ตรงเวลา การรักษาโดยการใช้ยา จะเน้นไปทีการให้ยาลดกรดในกระเพาะอาหาร ซึ่งสามารถทำได้โดยหลายกลไก และ ยาหลายชนิด ยาที่แนะนำ เช่น • ยาลดกรด (Antacids) • ยาเคลือบกระเพาะ (Surface agents) • ยายับยั้งการหลั่งฮิสตามีน (Histamine blockers) • ยายับยั้งการหลั่งกรด (Proton pump inhibitors) สำหรับผู้ป่วยที่มีอาการเล็กน้อย ยาลดกรด (Antacids) สามารถทำให้อาการดีขึ้นได้ แต่มีผลไม่นานนัก ยายับยั้งการหลั่งฮิสตามีน (Histamine blockers) มีประสิทธืภาพที่ดีกว่าและอยู่ได้นานกว่า ซึ่งสามารถซื้อยาทั้งสองได้ตามร้านขายยา และ สามารถทานร่วมกันได้ สำหรับผู้ที่มีอาการรุนแรงและเป็นบ่อยครั้ง ยายับยั้งการหลั่งกรด (Proton pump inhibitors) เป็นยาที่มีประสิทธิภาพที่สุดในการรักษา การรักษาโดยการทานยาเพื่อกำจัดเชื้อ เอช ไพโลไร (Helicobacter pylorior หรือ H. pylori) ซึ่งจะเป็นการทานยา 3 ชนิด ต่อเนื่องกัน 2 สัปดาห์ โดยแพทย์ผู้ทำการรักษา จะประเมินถึงข้อบ่งชี้ในการใช้ต่อไป","อายุรแพทย์ระบบทางเดินอาหาร, กุมารแพทย์ กรณีอายุน้อยกว่า 15 ปี","ผู้ป่วยที่เป็นโรคกระเพาะอาหารอักเสบมักจะมีอาการเป็นรอบๆ เมื่ออาการดีขึ้นแล้ว ไม่ควรจะกลับเป็นซ้ำหรือเป็นต่อเนื่อง ควรปรับพฤติกรรมชีวิตประจำวันเพื่อลดความเสียงก่อน เช่นการทานอาหารที่ตรงเวลา การงดสูบบุหรี่ งดแอกอฮอล์ งดอาหารรสจัด งดอาหารดอง และ ควรไปพบแพทย์ทันทีถ้ามีอาการดังต่อไปนี้ • มีการกลับเป็นซ้ำบ่อยๆเป็นระยะเวลานานหลายเดือน • อาเจียนไม่หยุด • อาเจียนเป็นเลือด • น้ำหนักลดผิดปกติ, เบื่ออาหารทานไม่ได้ • มีเลือดออกจากทวารหนัก หรือถ่ายเป็นเลือด/สีดำเข้มคล้ายยางมะตอย • กลืนเจ็บ หรือ กลืนลำบาก",https://med.mahidol.ac.th/fammed/sites/default/files/public/pdf/how%20to%20app%20dyspepsia.pdf
ข,ข้อไหล่ติด,Frozen shoulder,https://www.agnoshealth.com/diseases/ข้อไหล่ติด/frozen-shoulder,frozen-shoulder,โรค ข้อไหล่ติด (Frozen shoulder) เกิดจากอะไร และวิธีการรักษาเบื้องต้นเป็นอย่างไร,โรคข้อไหล่ติด เกิดจากการอักเสบเรื้อรังของเยื่อหุ้มไหล่ ทำให้มีการหนาตัวและเกิดการหดรั้ง สาเหตุของการเกิดยังไม่เป็นที่แน่ชัด ส่วนมากพบจากการบาดเจ็บจึงทำให้เกิดการจำกัดการเคลื่อนไหวของข้อไหล่ เช่น มีกระดูกปลายแขนหักใส่เฝือกนาน 4 - 6 สัปดาห์ หรือผู้ป่วยที่มีการบาดเจ็บของเอ็นกล้ามไหล่โดยมีอาการปวดจนต้องหยุดการใช้งาน ทำให้เกิดภาวะข้อไหล่ติดได้เมื่อมีการไม่ได้ขยับข้อไหล่เป็นเวลานาน,อาการของโรคข้อไหล่ติด มี 3 ระยะ ได้แก่ ระยะปวด ระยะข้อติด และระยะฟื้นตัว • ระยะปวด - อาการปวดค่อยๆ เป็นมากขึ้น ปวดเมื่อมีการเคลือนไหว ปวดมากตอน กลางคืนจนรบกวนการนอน การขยับเคลื่อนไหวของข้อจะค่อยๆ ลดลง • ระยะข้อติด - อาการปวดจากระยะแรกเริ่มลดลง การเคลื่อนไหวของข้อไหล่ในทุกทิศทางลดลงชัดเจนจนอาจจะถึงขั้นขยับไม่ได้ อาจส่งผลต่อกิจวัตรประจําวันอย่างมาก • ระยะฟื้นตัว - อาการปวดจะลดลง พิสัยการเคลือนไหวของข้อไหล่จะค่อยๆ ดีขึ้นได้ ถ้าทำกายภาพได้ดี,การวินิจฉัยใช้การซักประวัติและการตรวจร่างกายของแพทย์เป็นหลัก อาจจะมีการตรวจเพิ่มเติม เช่นการเอกซเรย์ การทำเอกซเรย์คอมพิวเตอร์ได้แล้วแต่แพทย์พิจารณาตามความจำเป็น,การรักษาแบ่งออกเป็น 2 ช่วง • ระยะปวดมาก เป้าหมายการรักษาในระยะนี้ เพื่อลดอาการปวดและอักเสบ การรักษาในช่วงแรกจะเน้นการรักษาเพื่อลดอาการปวด เช่น ฉีดยา สเตียรอยด์ที่ข้อไหล่ การ รับประทานยาแก้ปวดร่วมกับการรักษาทางกายภาพบำบัด • ระยะที่ปวดน้อยลงแต่ยังมีการยึดติดที่มาก เป้าหมายการรักษาในระยะนี้ เพื่อลดอาการเจ็บปวดและเพิ่มองศาการเคลื่อนไหวของข้อไหล่ ผู้ป่วยจะมีอาการปวดเฉพาะที่ระหว่างวันจะปวดน้อยลง กลางคืนจะไม่ปวด อาจจะใช้การรักษาด้วยความร้อนตื้นหรือความร้อนลึกก่อนการดัดดึงข้อไหล่ การออกกำลังกายในข้อไหล่ติด ท่าที่ 1 ท่าประสานมือ นั่งหรือยืน ศีรษะตั้งตรง ประสานมือทั้งสองไว้ที่ท้ายทอย แบะไหล่ออก ทำท่าละ 10 ครั้ง/ เซต ทำ 2 - 3 เซต/วัน ท่าที่ 2 ท่ายกแขน ยกแขนทั้ง 2 ข้างไปข้างหน้า พยายามยกให้สูง เพื่อให้ต้นแขนชิดใบหู แล้วกลับลงท่าเดิม ค่อยเพิ่มมุมขึ้นออกกำลังข้อไหล่ พยายามเคลื่อนไหวข้อไหล่ ทุกทิศทาง ทำท่าละ 10 ครั้ง/ เซต ทำ 2 - 3 เซต/วัน ท่าที่ 3 ท่าแกว่งแขน แกว่งแขนไปข้างหน้า ข้างหลัง ข้างในออกข้างนอก แกว่งเป็นวงกลม ตามเข็มและทวนเข็มนาฬิกา ทำครั้งละ 1 - 2 นาที ทำ 10 ครั้ง/ เซต ทำ 2 - 3 เซต/วัน ท่าที่ 4 ท่าเกาหลัง ยืนตรงใช้ผ้าเช็ดตัวพาดบ่า มือจับปลายผ้าทั้งสองข้างใกล้ๆ กัน แขนดีอยู่ข้างบนแขนปวดอยู่ข้างหลัง ศอกยันฝาค่อยๆ ใช้แขนดีดึงผ้าขึ้นลงตรงๆ เจ็บปล่อยลง สลับใช้แขนดีอยู่ข้างหลัง แขนปวดอยู่ข้างหน้า พอทำได้มากขึ้นมือเจ็บมาอยู่ใกล้สีข้างด้านตรงข้าม ก็ใช้แขนเจ็บยันเข้าฝา ทำท่าละ 10 ครั้ง/ เซต ทำ 2 - 3 เซต/วัน ท่าที่ 5 นิ้วไต่ฝาผนัง ยืนหันหน้าเข้าฝาผนัง ระยะห่างจากผนัง 1 ช่วงแขน ใช้นิ้วแตะข้างฝาไต่ฝาผนังขึ้น เมื่อรู้สึกตึงบริเวณหัวไหล่ให้ค้างไว้ 10 วินาที แล้วขีดเส้นไว้ แล้วค่อยๆไต้เอามือลงมาสู่ท่าเริ่มต้น ทำ 5 - 10 ครั้งต่อวัน ทำได้ทุกวันและพยายามไต่มือให้มากขึ้นตามลำดับเส้นที่ขีดไว้ ท่าที่ 6 ท่ายืดกล้ามเนื้อแขน ยืนใช้มือจับข้อศอกให้แขนข้ามร่างกายให้สุด ทำท่าละ 10 ครั้ง/ เซต ทำ 2 - 3 เซต/วัน,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",หากอาการข้อไหล่ติดไม่ดีขึ้นจนรบกวนการใช้ชีวิตประจําวันหลังการรักษาอย่างเต็มที4-6 เดือน แพทย์ อาจพิจารณารักษาโดยการผ่าตัด,https://www.siphhospital.com/th/news/article/share/997 https://www.bangpakokhospital.com/procedure/content/Frozen%20shoulder
ข,ข้อเท้าเคล็ด,Ankle sprain unspecified,https://www.agnoshealth.com/diseases/ข้อเท้าเคล็ด/ankle-sprain-unspecified,ankle-sprain-unspecified,โรค ข้อเท้าเคล็ด (Ankle sprain unspecified) เกิดจากอะไร และวิธีการรักษาเบื้องต้นเป็นอย่างไร,ข้อเท้าเคล็ด เป็นภาวะที่พบได้บ่อยในการบาดเจ็บของข้อเท้า โดยต้นเหตุของการบาดเจ็บมักเกิดจากการที่เท้ายึดติดกับพื้นในขณะที่ข้อเท้ามีการบิดไม่ว่าจากแรงเฉื่อยของตัวหรือจากน้ำหนักตัว ส่งผลให้เกิดการบิดหมุนของข้อเท้าเกิดการฉีกขาดของเส้นเอ็นของข้อเท้า มักสามารถแบ่งความรุนแรงออกเป็นระดับต่างๆ เช่น การขาดสมบูรณ์หรือการขาดบางส่วน นอกจากนั้นการประเมินการบาดเจ็บร่วม ดังเช่น ภาวะที่ความรุนแรงของการฉีกขาดของเส้นเอ็นข้างเคียงที่ถัดไปฉีกขาดร่วมด้วยหรือไม่ ซึ่งอาจมีผลต่อความมั่นคงของข้อเท้า รวมถึงข้อบริเวณใต้ข้อเท้าด้วย,• ปวดบวมข้อเท้าบริเวณด้านข้าง • การบวมเฉพาะจุดของข้อเท้าไปจนถึงบวมรอบข้อเท้า • การเดินลงน้ำหนักได้ไม่เต็มที่จนถึงการเดินลงน้ำหนักไม่ได้เลย,ใช้การซักประวัติและตรวจร่างกายเป็นหลัก แพทย์อาจพิจารณาส่งเอกซเรย์เพิ่ม ในกรณีที่สงสัยมีการแตกหักของกระดูกบริเวณข้อเท้าร่วมด้วย หรือในกรณีที่การรักษาเบื้องต้นแล้วไม่ดีขึ้น อาจมีการทำ MRI เพื่อดูเส้นเอ็นบริเวณข้อเท้าเพิ่มเติม,• ช่วงที่ 1 ลดอาการปวด บวม และป้องกันไม่ให้เส้นเอ็น ไดรับบาดเจ็บเพิ่มขึ้น โดยการพักผ่อนและการทานยาแก้ปวดเพื่อบรรเทาอาการ • ช่วงที่ 2 การทำกายภาพเพื่อเพิ่มพิสัยการเคลื่อนไหวของข้อเท้า และป้องกันไม่ให้เส้นเอ็นข้อเท้าได้รับบาดเจ็บ โดยช่วงนี้จะเริ่มปฏิบัติเมื่ออาการบวมลดลง • ช่วงที่ 3 จุดประสงค์ในการรักษาช่วงนี้คือการป้องกันไม่ให้ได้รับบาดเจ็บซ้ํา โดยการเพิ่มกำลังกล้ามเนื้อรอบๆข้อเท้า การรักษาโดยการผ่าตัด การผ่าตัดรักษาข้อเท้าเคล็ดมักจะพิจารณาในกลุ่มที่ความรุนแรงมากหรือเอ็นข้อเท้าฉีกขาดโดยสมบูรณ์ ภาวะกระดูกแตกหักร่วมด้วย การที่มีการบาดเจ็บฉีกขาดในหลายๆ ส่วนของข้อเท้าร่วม และเจาะจงในกลุ่มที่อาจได้ประโยชน์จากการเย็บยึดให้ข้อเท้าให้มีความมั่นคง เช่น ในกลุ่มนักกีฬาซึ่งจะคาดหวังผลในการผ่าตัดที่ดีกว่าการรักษาแบบไม่ผ่าตัด ในผู้ป่วยที่ไม่ใช่นักกีฬาจึงมักได้รับการรักษาโดยการไม่ผ่าตัดก็เพียงพอ,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",ในคนที่ข้อเท้าเคล็ด ถ้ามีลักษณะของการบวมของข้อมาก ปวดมาก หรือลงน้ำหนักที่เท้านั้นไม่ได้เลย ควรเข้าไปตรวจเพิ่มเติมที่โรงพยาบาลเพื่อป้องกันผลแทรกซ้อนที่รุนแรง,https://www.samitivejhospitals.com/article/detail/ข้อเท้าเคล็ด https://www.samitivejchinatown.com/th/health-article/Ankle-Sprain-Treatment
ข,ข้ออักเสบรูมาตอยด์,Rheumatoid arthritis,https://www.agnoshealth.com/diseases/ข้ออักเสบรูมาตอยด์/rheumatoid-arthritis,rheumatoid-arthritis,โรค ข้ออักเสบรูมาตอยด์ (Rheumatoid arthritis) เกิดจากอะไร และวิธีการรักษาเบื้องต้นเป็นอย่างไร,โรคข้ออักเสบรูมาตอยด์ (rheumatoid arthritis) เป็นโรคของข้อต่อที่เกิดจากการอักเสบเรื้อรังของเยื่อหุ้มข้อซึ่งอยู่บริเวณรอยต่อระหว่างกระดูก โดยจัดเป็นหนึ่งในกลุ่มโรคภูมิต้านตนเอง (autoimmune disease) ที่มีลักษณะเฉพาะคือมีการอักเสบรุนแรงของข้อโดยเฉพาะข้อนิ้วมือ ข้อนิ้วเท้า ซึ่งหากปล่อยทิ้งไว้จะส่งผลให้ข้อถูกทำลายและเกิดความพิการตามมาได้ สาเหตุของการเกิดโรคข้ออักเสบรูมาตอยด์ยัง ไม่เป็นที่ทราบแน่ชัด จากการศึกษาพบว่ามีปัจจัยหลายประการที่มีส่วนเกี่ยวข้อง ได้แก่ ปัจจัยทางพันธุกรรม ปัจจัยทางการติดเชื้อ ปัจจัยทางด้านฮอร์โมนเพศ และปัจจัยทางระบบภูมิต้านทาน,ปวดข้อโดยเฉพาะข้อเล็กๆ เช่น ข้อนิ้วมือ ข้อนิ้วเท้า ส่วนข้อใหญ่ๆ เช่น ข้อเข่า ข้อสะโพกพบได้น้อยกว่า ซึ่งการปวดนี้จะแตกต่างจากการปวดจากการใช้งานที่มักปวดเมื่อมีการใช้ข้อมากกว่าปกติ แต่การปวดจากข้ออักเสบมักจะปวดในขณะไม่ได้ใช้งานข้อ เช่น ปวดกลางดึก ปวดตอนเช้าหลังจากตื่นนอน หรือขณะพักผ่อน เมื่อมีข้ออักเสบ ข้อจะสูญเสียหน้าที่การทำงาน ความสามารถในการเคลื่อนไหวข้อลดลง เมื่อข้อมีการอักเสบเป็นระยะเวลานานข้อจะถูกทำลาย และผิดรูป นอกจากอาการที่ข้อแล้ว อาการในระบบอื่นที่อาจพบได้ เช่น ไข้ต่ำๆ อาการอ่อนเพลีย ปุ่มรูมาตอยด์ อาการปากแห้งตาแห้ง เป็นต้น,ในระยะเริ่มต้นอาจจะมีความลำบากในการวินิจฉัย เนื่องจากการดำเนินของโรคมักเป็นไปอย่างช้า ๆ จำเป็นต้องให้แพทย์ผู้ชำนาญการเฉพาะทางเป็นผู้วินิจฉัย นอกจากการซักประวัติและตรวจร่างกายเพิ่มเติมแล้ว แพทย์อาจใช้การตรวจเพิ่มเติม ดังต่อไปนี้ • การเจาะเลือดตรวจทางห้องปฏิบัติ • การถ่ายภาพรังสี เอกซเรย์ หรือการทำ MRI สามารถบอกถึงความรุนแรงของโรคได้ด้วย โดยดูจากความรุนแรงของข้อที่ถูกทำลายไป,แนวทางการรักษาโรคข้ออักเสบรูมาตอยด์คือทำให้โรคสงบ หายปวด หายบวม หยุดยั้งการทำลายข้อเพื่อให้ผู้ป่วยสามารถใช้ชีวิตประจำวันได้อย่างปกติมากที่สุด ซึ่งทำได้โดย • การใช้ยา ประกอบด้วยยารับประทานหรือยาฉีดสำหรับรักษาเฉพาะเจาะจงกับโรคเพื่อลดการอักเสบ ควบคุมการลุกลามของโรค และยาช่วยบรรเทาอาการ เช่น ยาแก้ปวด หรือยาสเตียรอยด์เพื่อช่วยไม่ให้ผู้ป่วยต้องเจ็บปวดทรมานจากโรค • การผ่าตัด สำหรับกรณีที่ข้อถูกทำลายไปมากแล้ว การผ่าตัดซ่อมแซมหรือเปลี่ยนข้อจะช่วยให้ข้อทำงานได้ดีขึ้น ลดความเจ็บปวด และแก้ไขความพิการได้ • กายภาพบำบัด รวมถึงการออกกำลังกายเพื่อให้ข้อคงความยืดหยุ่น,"อายุรแพทย์โรคข้อ, กุมารแพทย์ โรคข้อ กรณีอายุน้อยกว่า 15 ปี",โรคข้ออักเสบรูมาตอยด์ไม่สามารถรักษาให้หายขาดได้ และแม้ว่าโรคจะสงบแล้วก็อาจกลับมาเป็นได้อีก ผู้ป่วยส่วนใหญ่จึงจำเป็นต้องรับประทานยาอย่างต่อเนื่องเพื่อควบคุมโรคไม่ให้กลับมารุนแรงและติดตามกับแพทย์เป็นระยะๆ,https://www.bumrungrad.com/th/conditions/rheumatoid-arthritis https://www.bangkokhospital.com/center-clinic/bone-joint/arthritis-and-rheumatic-clinic?info=overview https://www.vibhavadi.com/Health-expert/byDoctors/detail/463
ข,ข้อเข่าเสื่อม,Osteoarthritis of knee,https://www.agnoshealth.com/diseases/ข้อเข่าเสื่อม/osteoarthritis-of-knee,osteoarthritis-of-knee,โรค ข้อเข่าเสื่อม (Osteoarthritis of knee) เกิดจากอะไร และวิธีการรักษาเบื้องต้นเป็นอย่างไร,ข้อเข่าเสื่อม เป็นโรคที่มักพบในผู้สูงอายุ หรือในวัยกลางคนขึ้นไป การที่กระดูกอ่อน ในข้อต่อกระดูกเสื่อมสภาพจากปัจจัยเสี่ยงต่าง ๆ เช่น อายุ การใช้งาน เป็นต้น การเสื่อมสภาพของกระดูกอ่อน ส่งผลให้กระดูกเสียดสีกันหรือเกิดแรงกดมากขึ้น จนทำให้เจ็บบริเวณข้อต่อและขยับข้อต่อลำบาก หากไม่รีบรักษา อาการอาจรุนแรงขึ้น หรือเกิดภาวะแทรกซ้อนได้ โดยทั่วไปแล้ว ข้อเสื่อมมักเกิดบริเวณข้อนิ้วมือ เข่า สะโพก กระดูกสันหลัง และเกิดขึ้นได้กับทุกคน โดยเฉพาะผู้สูงวัยที่อายุมากกว่า 50 ปี,• อาการปวดเข่า เป็นอาการที่สำคัญเริ่มแรกจะปวดเมื่อยตึงทั้งด้านหน้าและด้านหลังของเข่า หรือบริเวณน่อง เมื่อเป็นมากขึ้นจะปวดบริเวณเข่าเมื่อมีการเคลื่อนไหว ลุกนั่งหรือเดินขึ้นบันไดไม่คล่องเหมือนเดิม • มีเสียงในข้อ เมื่อเคลื่อนไหวผู้ป่วยจะรู้สึกมีเสียงในข้อและปวดเข่า • อาการบวม ถ้าข้อมีการอักเสบก็จะเกิดข้อบวม • ข้อเข่าโก่งงอ อาจจะโก่งด้านนอกหรือโก่งด้านใน ทำให้ขาสั้นลงเดินลำบากและมีอาการปวดเวลาเดิน • ข้อเข่ายึดติด ผู้ป่วยจะไม่สามารถเหยียดหรืองอขาได้สุดเหมือนเดิมเนื่องจากมีการยึดติดภายในข้อ,"แพทย์อาจตรวจร่างกายหาอาการบวมแดง อาการกดเจ็บ และข้อจำกัดในการเคลื่อนไหวข้อต่อ รวมไปถึงการวินิจฉัยด้วยวิธีอื่น ๆ ดังต่อไปนี้ • เอกซเรย์ แม้กระดูกอ่อนจะไม่ปรากฏบนภาพเอกซเรย์ แพทย์อาจวินิจฉัยว่ากระดูกอ่อนเสื่อมสภาพหรือหายไป โดยสังเกตจากช่องว่างระหว่างข้อต่อกระดูกบนภาพเอกซเรย์ • เอ็มอาร์ไอ (Magnetic Resonance Imaging: MRI) • การตรวจทางห้องปฏิบัติการ ใช้ตรวจหาว่าอาการเกิดขึ้นจากสาเหตุอื่นหรือไม่ เช่น การติดเชื้อที่ข้อต่อ, โรคเก๊าท์, โรคข้ออักเสบรูมาตอยด์ (Rheumatoid Arthritis) เป็นต้น",ในปัจจุบันยังไม่สามารถรักษาโรคข้อเข่าเสื่อมให้หายขาดได้ จุดมุ่งหมายในการรักษาทุกวิธีก็คือ ลดอาการปวด ทำให้เคลื่อนไหวข้อได้ดีขึ้น ป้องกันหรือแก้ไขการผิดรูปร่างของข้อ เพื่อให้ผู้ป่วยสามารถดำเนินชีวิตประจำวันได้เป็นปกติ การกินยาแก้ปวด หรือ การผ่าตัด ถือว่าเป็นการรักษาที่ปลายเหตุ ถ้าผู้ป่วยยังไม่มีการเปลี่ยนแปลงพฤติกรรมในชีวิตประจำวัน และไม่บริหารข้อเข่า ผลการรักษาในอนาคตก็จะไม่ดีเท่าที่ควร การรักษาที่แพทย์เลือกใช้อาจมี ดังต่อไปนี้ • การเปลี่ยนแปลงพฤติกรรมในชีวิตประจำวัน • ทำกายภาพบำบัด • การกินยาแก้ปวดลดการอักเสบ • การผ่าตัด เพื่อจัดแนวกระดูกใหม่ • การผ่าตัดเปลี่ยนข้อเข่าเทียม,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",• มีอาการบวมแดงและร้อนบริเวณข้อเข่า • มีอาการปวดมากขึ้นเรื่อยๆ ปวดตลอดเวลา กดเจ็บ • มีอาการปวดที่ข้อต่ออื่นๆ ร่วมด้วย • กล้ามเนื้อต้นขาลีบ มีอาการชาหรือขาอ่อนแรง • สีของผิวหนังบริเวณเท้ามีการเปลี่ยนแปลงเมื่อเดินนานๆ • มีอาการอื่นๆ ร่วมด้วย เช่น มีไข้ เบื่ออาหาร น้ำหนักลด ต่อมน้ำเหลืองโต ถ้ามีอาการดังต่อไปนี้ควรพบแพทย์ที่โรงพยาบาล,http://www.msdbangkok.go.th/healthconnor_Osteoarthritis%20of%20the%20Knee.htm https://www.thairheumatology.org/wp-content/uploads/2016/08/Guideline-for-Management-of-OA-knee.pdf
ข,ข้ออักเสบติดเชื้อ,Septic arthritis,https://www.agnoshealth.com/diseases/ข้ออักเสบติดเชื้อ/septic-arthritis,septic-arthritis,โรค ข้ออักเสบติดเชื้อ (Septic arthritis) เกิดจากอะไร และวิธีการรักษาเบื้องต้นเป็นอย่างไร,ข้ออักเสบจากการติดเชื้อ เป็นการติดเชื้อบริเวณเนื้อเยื่อข้อต่อหรือน้ำไขข้อจนเกิดอาการอักเสบ ภาวะนี้มักเกิดจากการแพร่กระจายของเชื้อแบคทีเรียหรือไวรัสจากอวัยวะส่วนอื่นที่ส่งผ่านมาทางกระแสเลือด หรืออาจติดเชื้อโดยตรงผ่านทางบาดแผลเปิด การฉีดยา หรือหลังจากการผ่าตัด บุคคลบางกลุ่มอาจเสี่ยงต่อการเกิดภาวะนี้ได้มากกว่าคนทั่วไป เช่น • เด็กเล็กและผู้สูงอายุมีโอกาสพัฒนาโรคได้มากกว่าช่วงวัยอื่น • ผู้ที่เคยผ่าตัดข้อต่อมาก่อน ผู้ที่มีปัญหาข้อต่อหรือโรคเรื้อรังที่เกี่ยวกับข้อต่อ เช่น ข้อเสื่อม โรคข้ออักเสบรูมาตอยด์ โรคเก๊าท์ เป็นต้น • ผู้ที่ต้องรับประทานยากดภูมิคุ้มกันหรือยารักษาโรคข้ออักเสบรูมาตอยด์ • ผู้ที่มีผิวหนังอ่อนแอหรือมีปัญหาผิวหนัง เช่น โรคผิวหนังอย่างโรคสะเก็ดเงิน ผิวหนังอักเสบ และบาดแผลติดเชื้อ • ผู้ที่มีภูมิคุ้มกันบกพร่องและผู้ป่วยโรคมะเร็ง โรคเบาหวาน โรคไต หรือมีปัญหาเกี่ยวกับตับ • ผู้ที่บาดเจ็บบริเวณข้อต่อ • ผู้ที่ใช้สารเสพติดทางหลอดเลือด,ผู้ป่วยจะมีอาการไข้สูง ครั่นเนื้อครั่นตัว บางรายมีอาการไข้หนาวสั่น ปวดเมื่อยไปหมดทั้งตัว ต่อมา ๒-๓ วัน ข้อใดข้อหนึ่งจะอักเสบอย่างเฉียบพลันและรุนแรง ข้อที่พบว่าติดเชื้อได้บ่อย ได้แก่ ข้อเข่า ข้อเท้า ข้อมือ และข้อศอก ตามลำดับ และข้อต่อใด ๆ ในร่างกายก็อาจพบภาวะติดเชื้อได้ทั้งนั้น ผู้ป่วยมักจะปวดข้อมากจนเดินไม่ได้หรือไม่ยอมแตะต้องเคลื่อนไหวข้อนั้น ๆ เลย หากผู้ป่วยได้รับการรักษาไม่ถูกต้อง เช่น ไปหาหมอกลางบ้านบีบนวด พอกทาด้วยยาต่าง ๆ หรือรับประทานยาผิดประเภท อาการปวดอาจจะทุเลาลงชั่วคราว แต่การติดเชื้ออาจแพร่กระจายไปหลาย ๆ ข้อ และส่วนประกอบของข้อจะถูกทำลายมากขึ้นจนเสียหายใช้งานไม่ได้อีกต่อไป หรือเกิดภาวะกระดูกติดเชื้อมีหนองไหลจากกระดูก ทำให้รักษาลำบากยิ่งขึ้น บางรายจะเกิดภาวะเลือดเป็นพิษเนื่องจากเชื้อโรคแพร่กระจายมาก ทำให้ผู้ป่วยช็อกและถึงแก่กรรมได้,ใช้การซักประวัติและตรวจร่างกายเป็นหลักจากอาการหรือความผิดปกติของข้อต่อที่เป็นอยู่ หากผู้ป่วยมีอาการเข้าข่ายการติดเชื้อ แพทย์อาจวินิจฉัยวิธีอื่น ๆ เพิ่มเติม เช่น • การตรวจวิเคราะห์น้ำไขข้อในห้องปฏิบัติการเพื่อดูเชื้อโรคที่เป็นต้นเหตุของการติดเชื้อ • การตรวจเลือดเพื่อหาสัญญาณของการติดเชื้อในกระแสเลือด • การเอกซเรย์ MRI Scan หรือ CT Scan เพื่อตรวจสอบข้อต่อบริเวณที่ติดเชื้อและประเมินความเสียหายที่มีต่อข้อต่อดังกล่าว,การระบายน้ำไขข้อที่ติดเชื้อ จะช่วยลดอาการปวด บวม และป้องกันข้อต่อเสียหาย สามารถทำได้หลายวิธีตามดุลยพินิจของแพทย์ เช่น ใช้เข็มขนาดเล็กเจาะเข้าไประบายน้ำในช่องข้อต่อ สอดท่อที่มีกล้องขนาดเล็กติดอยู่ผ่านทางผิวหนังบริเวณข้อต่อ หรือผ่าตัดเปิดโดยตรง การใช้ยารักษา เป็นการใช้ยาฆ่าเชื้อโรคที่เป็นสาเหตุของการก่อโรค โดยนิยมเป็นการฉีดเข้าทางเส้นเลือดในช่วงแรกก่อนเพื่อที่จะได้ออกฤทธิ์ได้เต็มที่และรวดเร็วมากขึ้น,"อายุรแพทย์โรคข้อ, กุมารแพทย์ โรคข้อ กรณีอายุน้อยกว่า 15 ปี",การรักษาที่ล่าช้าอาจทำให้ภาวะข้ออักเสบติดเชื้อ นำไปสู่ภาวะข้อเสื่อมและข้อต่อเสียหายอย่างถาวร ถ้าผู้ป่วยติดเชื้อเป็นเวลานานโดยไม่ได้รักษาก็จะยิ่งทำให้ข้อต่อถูกทำลายมากขึ้นเรื่อยๆ หรืออาจถึงขั้นเสียชีวิตได้ กรณีที่เชื้อโรคลามเข้าไปในเส้นเลือด หากมีความผิดปกติที่ข้อต่ออย่างเฉียบพลันก็ควรไปพบแพทย์ทันที,https://www.pobpad.com/septic-arthritis http://ortho2.md.chula.ac.th/phocadownload/data-sheet/Septic-arthritis-PairatchMD.pdf
ข,ขี้หูอุดตัน,Impacted cerumen,https://www.agnoshealth.com/diseases/ขี้หูอุดตัน/impacted-cerumen,impacted-cerumen,โรค ขี้หูอุดตัน (Impacted cerumen) เกิดจากอะไร และวิธีการรักษาเบื้องต้นเป็นอย่างไร,ขี้หูถูกสร้างขึ้นจากต่อมบริเวณผิวหนังภายในหูชั้นนอก เพื่อช่วยดักจับฝุ่นละออง ขี้ผง หรือสิ่งแปลกปลอมขนาดเล็กไม่ให้เข้าสู่หูด้านใน ปกป้องโครงสร้างสำคัญภายในหู เช่น แก้วหู ไม่ให้ถูกทำลาย และสิ่งแปลกปลอมต่าง ๆ ที่อาจเป็นอันตรายภายในหู ขี้หูอุดตัน (Impacted cerumen) คือ ภาวะที่เกิดจากการสะสมของขี้หูบริเวณหูชั้นนอก เมื่อเวลาผ่านไปจึงทำให้ขี้หูมีลักษณะแห้งและแข็งจนไม่สามารถหลุดร่วงได้เองตามธรรมชาติ ส่งผลให้เกิดการอุดตันภายในรูหูตามมา,เมื่อเกิดการอุดตันของขี้หูจะทำให้มีอาการ ดังนี้ • ปวดหู • รู้สึกแน่น ๆ หรืออื้อ ๆ ในหูข้างที่เกิดการอุดตัน • การได้ยินลดลง,วินิจฉัยได้โดยการใช้อุปกรณ์ส่องหู (Otoscope) ส่องเข้าไปภายในช่องหูว่าเกิดการอุดตันหรือมีสิ่งผิดปกติหรือไม่ เช่น เลือดออก การติดเชื้อ เยื่อแก้วหูฉีกขาด หรือเกิดการบาดเจ็บในช่องหู บางรายอาจมีการทดสอบการได้ยินเพิ่มเติม,เป้าหมายของการรักษาจะเป็นการขจัดขี้หูที่ตกค้างภายในช่องหูจนยากที่จะเอาออก ซึ่งวิธีในการรักษาจะพิจารณาตามอาการที่พบ ทั้งนี้ ผู้ป่วยไม่ควรแคะขี้หูออกด้วยตนเอง แต่ควรให้แพทย์เป็นผู้เอาออกให้ เพื่อป้องกันการบาดเจ็บภายในช่องหูจนทำให้อาการรุนแรงขึ้น สามารถรักษาได้หลายวิธี ดังนี้ • ใช้เครื่องมือขนาดเล็กคีบขี้หูที่อุดตันอยู่ภายในหูออก หรือบางรายจะใช้เครื่องดูดขี้หู • การล้างช่องหูโดยใช้ไซริงค์ (Syring) ฉีดน้ำอุ่นเข้าในช่องหู • การใช้ยาสำหรับหยอดหูหรือใช้สารอื่น ๆ หยอดหู เพื่อช่วยให้ขี้หูอ่อนตัวลงและแคะออกได้ง่าย,"หู คอ จมูก, กุมารแพทย์ กรณีอายุน้อยกว่า 15 ปี",ผู้ป่วยที่ปล่อยให้ขี้หูอุดตันเป็นเวลานานโดยไม่ไปพบแพทย์อาจทำให้อาการแย่ลง เกิดการติดเชื้อซึ่งจะมีอาการไข้ มีน้ำคล้ายหนองไหลออกจากหู การระคายเคืองของช่องหู สูญเสียการได้ยิน หรือปัญหาเกี่ยวกับหูตามมา นอกจากนี้ การพยายามแคะหูด้วยตนเองในระหว่างที่เกิดการอุดตันของขี้หูอาจเกิดการเสียดสีจนถลอกหรือเป็นแผล ทำให้เกิดเลือดออกและมีความเสี่ยงในการติดเชื้อภายในหูชั้นกลางหรือหูชั้นนอก บางรายอาจเกิดการบาดเจ็บ เช่น เยื่อแก้วหูทะลุ และเมื่อรักษาไม่หายขาดก็อาจสูญเสียการได้ยินถาวร,https://www.si.mahidol.ac.th/sidoctor/e-pl/articledetail.asp?id=748 https://my.clevelandclinic.org/health/diseases/14428-ear-wax-buildup--blockage
ข,ไข้รากสาดใหญ่,Scrub typhus,https://www.agnoshealth.com/diseases/ไข้รากสาดใหญ่/scrub-typhus,scrub-typhus,โรค ไข้รากสาดใหญ่ (Scrub typhus) เกิดจากอะไร และวิธีการรักษาเบื้องต้นเป็นอย่างไร,โรคไข้รากสาดใหญ่ เกิดจากการติดเชื้อแบคทีเรียชนิดหนึ่งซึ่งอยู่ในตัวไรอ่อน (Chigger mite) เมื่อเราโดนตัวไรอ่อนกัด อาจเห็นเป็นรอบแผลเล็กๆ ไม่ค่อยเจ็บ หลังจากนั้น 1-2 สัปดาห์ก็จะเริ่มมีอาการป่วยแสดงขึ้น โดยตัวไรอ่อนนี้จะชอบอาศัยอยู่ตามทุ่งหญ้า ป่าละเมาะ และ พุ่มไม้เตี้ยๆ และ คนส่วนมากก็มักจะโดนกัดโดยไม่รู้ตัว,อาการของไข้รากสาดใหญ่ มักจะเกิดขึ้นภายใน 10 วัน หลังจากที่โดนไรอ่อนกัด โดยจะมีอาการ คือ • มีไข้สูง หนาวสั่น • ปวดศีรษะ ปวดกระบอกตา • ต่อมน้ำเหลืองโตและกดเจ็บ • ปวดกล้ามเนื้อ และปวดเมื่อยตามตัว • คลื่นไส้และอาเจียน • อาจผื่นแดงๆเริ่มขึ้นบริเวณลำตัว • มีผื่นขนาดเล็กค่อย ๆ นูนหรือใหญ่ขึ้น และต่อมาอาจทำให้เป็นแผลที่คล้ายถูกบุหรี่จี้ (Eschar) ซึ่งเกิดจากชั้นเนื้อตาย โดยจะเกิดบริเวณที่ถูกไรอ่อนกัด มักไม่ทำให้เกิดความเจ็บปวดและสังเกตเห็นได้ยาก,"การตรวจยืนยันโรค ปัจจุบันสามารถตรวจได้จากเลือดผู้ป่วยโดยเทคนิคต่างๆ ทั้งการตรวจ IFA, Complement-Fixation หรือ PCR ซึ่งส่วนมากผลตรวจจะใช้เวลาเป็นสัปดาห์จึงจะทราบผล ดังนั้นแพทย์จึงมักเริ่มต้นการรักษาไปก่อนเลย หากสงสัยโรคไข้รากสาดใหญ่ โดยแพทย์จะวินิจฉัยจากอาการเป็นหลัก เนื่องจากอาการของโรคนี้มีความคล้ายคลึงกับหลายๆโรค การมีประวัติที่สำคัญที่สุดคือ ประวัติการเดินทางไปป่า การท่องเที่ยวกางเต๊นท์ หรือการทำกิจกรรมใดใดที่เข้าไปอยู่ในพงหญ้าหรือพุ่มไม้ ภายใน 2 สัปดาห์ก่อนเริ่มมีไข้ จะช่วยในการวินิจฉัยอย่างมาก การให้ประวัติที่ถูกต้องและครบถ้วนจึงเป็นจุดสำคัญที่สุดที่จะช่วยให้การวินิจฉัยถูกต้อง และได้รับการรักษาอย่างรวดเร็ว",โรคไข้รากสาดใหญ่ รักษาได้ด้วยการรับประทานยาฆ่าเชื้อ โดยยาที่ใช้รักษาในปัจจุบัน คือ • ยา Doxycycline เป็นยามาตรฐานตัวแรกในการรักษา • ยา Azithromycin ใช้ในผู้ป่วยที่สงสัยเชื้อดื้อยา ผู้ป่วยเด็กและผู้ป่วยที่ตั้งครรภ์ ยาแก้ปวด อย่างไอบูโพรเฟน (Ibuprofen) หรือ พาราเซตามอล (Paracetamol) เพื่อลดอาการปวดศีรษะ มีไข้ และ ปวดกล้ามเนื้อได้,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",โรคนี้ส่วนใหญ่มีอาการไม่รุนแรง แต่หากไม่ได้รับการรักษาที่เหมาะสม เชื้อเป็นสายพันธุ์ที่รุนแรง หรือ ภูมิคุ้มกันไม่ดี ก็สามารถเกิดภาวะแทรกซ้อนรุนแรงได้ โดยอาจจะมีอาการตั้งแต่ • ไข้สูงลอย ไม่ดีขึ้นด้วยการทานยาลดไข้และเช็ดตัว • มีเลือดออกผิดปกติ หนาวสั่น • ความดันโลหิตตกลง • ซึม • ไวต่อแสง และ เพ้อสับสนไป จนถึงโคม่าได้ ดังนั้นหากสังเกตว่า เริ่มมีอาการดังข้างต้น ควรรีบพามาโรงพยาบาลโดยเร็ว,https://sriphat.med.cmu.ac.th/th/knowledge-421
ข,ไข้เลือดออกที่มีอาการรุนแรง,Dengue hemorrhagic fever,https://www.agnoshealth.com/diseases/ไข้เลือดออกที่มีอาการรุนแรง/dengue-hemorrhagic-fever,dengue-hemorrhagic-fever,โรค ไข้เลือดออกที่มีอาการรุนแรง (Dengue hemorrhagic fever) เกิดจากอะไร และวิธีการรักษาเบื้องต้นเป็นอย่างไร,โรคไข้เลือดออกเกิดจากการติดเชื้อไวรัสเดงกี่ โดยมียุงลายเป็นพาหะนำโรคที่สำคัญ เมื่อยุงลายกัดและดูดเลือดที่มีเชื้อจากผู้ป่วยแล้วไปกัดผู้ใด ก็จะถ่ายทอดเชื้อโรคนี้ให้กับผู้ที่ถูกกัด เมื่อเชื้อเข้าสู่ร่างกายคนและผ่านระยะฟักตัวนานประมาณ 5-8 วัน (สั้นที่สุดประมาณ 3 วัน - นานที่สุดประมาณ 15 วัน) ก็จะทำให้เกิดอาการของโรคได้,"มีอาการทั่วไปของโรคไข้เลือดออกนำมาก่อน ดังนี้ • มีไข้สูงเฉียบพลัน ติดต่อกันประมาณ 3-8 วัน • หน้าแดง ปวดศีรษะ ปวดรอบกระบอกตา • ปวดเมื่อยกล้ามเนื้อแขนขา ปวดกระดูก • เบื่ออาหาร คลื่นไส้ อาเจียน หลังจากมีอาการข้างต้น และ รักษาตามอาการไปประมาณ 3-8 วัน หากสังเกตว่าอาการแย่ลง หรือสังเกตว่าไข้ลดลงอย่างรวดเร็ว ร่วมกับ มีอาการเลือดออกผิดปกติ หรือ อาการแสดงของภาวะช็อก ข้อใดข้อหนึ่ง ดังต่อไปนี้ • เลือดออกผิดปกติ เช่น เลือดกำเดาไหล เลือดออกตามไรฟัน ปัสสาวะปนเลือด เลือดออกทางช่องคลอดผิดปกติ อาเจียน หรือ ถ่ายเป็นเลือดสีแดงหรือดำ จุดเลือดออกตามร่างกาย • อาการแสดงของภาวะช็อก เช่น กระสับกระส่าย ซึมลง, มือเท้าเย็น ตัวเย็น แต่มีเหงื่อออก หรือ ปลายมือปลายเท้ามีสีคล้ำหรือซีดลง, ชีพจรเบาเร็ว หรือ ความดันโลหิตต่ำลง คุณมีโอกาสเป็นโรคไข้เลือดออกแบบรุนแรงได้",โดยทั่วไป การวินิจฉัยไข้เลือดออกแบบรุนแรง สามารถทำได้จากการซักประวัติและตรวจร่างกายโดยแพทย์ ร่วมกับเจาะเลือดตรวจเพิ่มเติม ดังนี้ • ตรวจความสมบูรณ์ของเม็ดเลือด (CBC) เพื่อหาค่าความเข้มข้นของเลือด ความผิดปกติของเม็ดเลือดขาว และ ปริมาณเกร็ดเลือด เมื่อปริมาณเกร็ดเลือดลดต่ำลง และความเข้มข้นเลือดสูงขึ้น จะเป็นเครื่องบ่งชี้ว่าน้ำเลือดรั่วออกจากเส้นเลือด และ อาจเกิดภาวะช็อกตามมาได้ จึงจำเป็นต้องนอนโรงพยาบาลเพื่อให้สารน้ำชดเชย • ตรวจภูมิคุ้มกันต่อเชื้อไข้เลือดออก (Dengue IgM),หากคุณมีอาการเข้าได้กับโรคไข้เลือดออกแบบรุนแรง ควรรีบมาพบแพทย์โดยเร็วที่สุด เพื่อทำการตรวจวินิจฉัย และ รับการรักษาในโรงพยาบาล เพื่อสังเกตอาการ และ ให้สารน้ำทดแทน,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",หากผู้ป่วยมีอาการซึมมาก หรือ ชักเกร็ง หรือ มีเลือดออกผิดปกติปริมาณมาก สามารถใช้บริการ สายด่วน 1669 เพื่อเรียกรถพยาบาลฉุกเฉิน นำคนไข้ส่งโรงพยาบาลได้ทันที,https://ddc.moph.go.th/disease_detail.php?d=44
ข,ไข้ชิคุนกุนยา,Chikungunya,https://www.agnoshealth.com/diseases/ไข้ชิคุนกุนยา/chikungunya,chikungunya,โรค ไข้ชิคุนกุนยา (Chikungunya) เกิดจากอะไร และวิธีการรักษาเบื้องต้นเป็นอย่างไร,โรคชิคุนกุนยา เกิดจากเชื้อไวรัสชื่อ “ชิคุนกุนยาไวรัส” ติดต่อมาสู่คน โดยการถูกยุงลายกัด มีระยะฟักตัว ของโรคหลังจากได้รับเชื้อประมาณ 2–5 วัน มีอาการคล้ายกับไข้เลือดออก ต่างกันที่ ไม่มีการรั่วของพลาสมาออกนอกเส้นเลือด จึงไม่พบผู้ป่วยที่มีอาการรุนแรงมากจนถึงขั้นช็อก,• ไข้สูงเฉียบพลัน โดยมักมีไข้ประมาณ 2-4 วัน หลังจากนั้น ไข้จะลงอย่างรวดเร็ว • ปวดตามข้อ ส่วนใหญ่จะเป็นที่ข้อเล็กๆ เช่น ข้อมือ ข้อเท้า อาการปวดข้อจะพบได้หลายๆ ข้อเปลี่ยนตำแหน่งไปเรื่อยๆ อาการอาจจะรุนแรงมากจนบางครั้งขยับข้อไม่ได้ โดยอาการปวดจะหายภายใน 1-12 สัปดาห์ แต่บางรายอาจปวดข้อได้นานถึง 1 ปี • ผิวหนังตามร่างกายจะมีสีแดงเพิ่มขึ้น เนื่องจากเส้นเลือดฝอยในชั้นผิวหนังมีการขยายตัว • มีผื่นแดงเล็กๆ ตามตัวและแขนขา อาจมีอาการคันร่วมด้วยได้ • บางรายอาจมี ปวดศีรษะ ปวดเมื่อยกล้ามเนื้อ เยื่อบุตาแดง ร่วมด้วยได้ แต่ไม่ใช่อาการจำเพาะต่อโรค ไข้ชิคุนกุนยา มีข้อแตกต่างจากโรคไข้เลือดออก คือ ไม่ทำให้เกร็ดเลือดต่ำอย่างมากจนมีเลือดออกรุนแรง ไม่มีสารน้ำรั่วจากเส้นเลือดอย่างรุนแรงจนทำให้เกิดภาวะช็อก แม้อาจพบจุดเลือดออกบริเวณผิวหนังได้ คล้ายกับไข้เลือดออก แต่ปริมาณและความรุนแรงจะน้อยกว่า,โดยทั่วไป การวินิจฉัยไข้ชิคุนกุนยา สามารถทำได้จากการซักประวัติและตรวจร่างกายโดยแพทย์ การเจาะเลือดผู้ป่วยส่งตรวจเพื่อยืนยันโรค ในปัจจุบันยังไม่สามารถทำได้ทุกโรงพยาบาล และ สำหรับโรงพยาบาที่เจาะตรวจได้ อาจทราบผลเร็วที่สุดภายใน 1–2 วัน หรือถ้านานอาจทราบใน 1–2 สัปดาห์ การเจาะเลือดตรวจจึงไม่ค่อยเป็นที่นิยม โดยวิธีเจาะตรวจเลือด ประกอบไปด้วย • ตรวจด้วยวิธี PCR เพื่อตรวจหาชิ้นส่วนของเชื้อไวรัสชิคุนกุนยา • ตรวจ Serology จากเลือดผู้ป่วย เพื่อตรวจหาโปรตีนของร่างกายที่จําเพาะต่อเชื้อไวรัสชิคุนกุนยา ซึ่งมักตรวจพบหลังจากเริ่มมีอาการประมาณ 3-4 วัน,"ในปัจจุบันยังไม่มียาต้านเชื้อไวรัส สำหรับรักษาโรคไข้ชิคุนกุนยา การรักษาจึงเป็นไปตามอาการเพื่อลดความไม่สุขสบาย จนกว่าอาการจะหายไป โดยอาการไข้มักคงอยู่ 4-5 วัน และอาการปวดข้อมักคงอยู่เป็นสัปดาห์จนถึงเดือน การดูแลรักษาตามอาการของโรคไข้ชิคุนกุนยา มีหลักปฏิบัติดังนี้ • ให้ยาลดไข้ และยาดการปวดข้อ โดยยาลดไข้และลดปวดที่ใช้ควรใช้ คือ พาราเซตามอล เป็นหลัก ห้ามใช้ยาพวกแอสไพริน(Aspirin), ไอบูโพรเฟน(Ibuprofen), หรือยาแก้อักเสบอื่นๆในกลุ่ม NSAIDs ในช่วงที่มีไข้ เพราะจะทำให้เกร็ดเลือดทำงานได้น้อยลง และ ระคายกระเพาะอาหาร ทำให้เลือดออกได้ง่ายขึ้น และอาจจะทำให้อาการของโรครุนแรงมากขึ้นได้ • การใช้ายาลดไข้มากเกินไปจะมีภาวะเป็นพิษต่อตับได้ ควรจะใช้การเช็ดตัวลดไข้ หรืออาบน้ำลดไข้ร่วมด้วย และยาลดไข้ไม่ได้ทำให้การติดเชื้อไข้ชิคุนกุนยาหายเร็วขึ้น • ในระยะไข้สูง ผู้ป่วยเด็กอาจมีการชักได้ถ้าไข้สูงมาก โดยเฉพาะอย่างยิ่งเด็กที่มีประวัติเคยชัก หรือ ในเด็กอายุน้อยกว่า 6 เดือน จำเป็นต้องให้ยาลดไข้ ร่วมกับการเช็ดตัวลดไข้บ่อยๆ เพื่อป้องกันการชักจาไข้ • ให้น้ำชดเชย กินน้ำมากๆ เพราะผู้ป่วยส่วนใหญ่มีไข้สูง เบื่ออาหาร และอาเจียน ทำให้ขาดน้ำ ควรให้ผู้ป่วยดื่มน้ำผลไม้หรือสารละลายผงน้ำตาลเกลือแร่(ORS) ในรายที่อาเจียนควรให้ดื่มครั้งละน้อยๆ และดื่มบ่อยๆ","อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",• แม้ว่าโรคชิคุนกุนยา จะไม่เป็นอันตรายถึงชีวิตอย่างโรคไข้เลือดออก แต่อาจมีอาการปวดตามข้อ ทรมานเป็นเวลาหลายเดือนได้ ควรระมัดระวังการทานยาแก้ปวด ไม่ทานปริมาณที่มากเกินไป หรือ ทานติดต่อกันนานเกินไป ควรปรึกษาเภสัชกรหรือ แพทย์ถึงปริมาณยาและวิธีการกินยาที่ถูกต้อง เพื่อป้องกันการเกิดผลข้างเคียงจากการใช้ยาเกินขนาด • โรคไข้ชิคุนกุนยา มักมีไข้สูงฉับพลัน ในผู้ป่วยเด็กจึงพบการชักร่วมกับไข้สูงได้ถึง 15% ซึ่งสูงกว่าในผู้ป่วยไข้เลือดออกถึง 3 เท่า ผู้ปกครองจึงควรสังเกตอาการไข้อย่างใกล้ชิด และหมั่นเช็ดตัวลดไข้ ร่วมกับให้ยาลดไข้เป็นระยะ เพื่อป้องกันการชักจากไข้,https://www.si.mahidol.ac.th/Th/healthdetail.asp?aid=955
ข,ไข้เฉียบพลัน ที่อาการยังไม่แน่ชัด,Acute Febrile Illness (AFI),https://www.agnoshealth.com/diseases/ไข้เฉียบพลันที่อาการยังไม่แน่ชัด/acute-febrile-illness-afi,acute-febrile-illness-afi,โรค ไข้เฉียบพลัน ที่อาการยังไม่แน่ชัด (Acute Febrile Illness (AFI)) เกิดจากอะไร และวิธีการรักษาเบื้องต้นเป็นอย่างไร,อาการไข้เฉียบพลัน จัดเป็นอาการป่วยที่สามารถพบได้บ่อยที่สุด สาเหตุของอาการไข้เฉียบพลัน มักเกิดเนื่องจากโรคติดเชื้อ ซึ่งสาเหตุสามารถบ่งบอกหรือวินิจฉัยได้หากมีอาการร่วมอื่นๆที่บ่งชี้ แต่บางครั้งอาการไข้เฉียบพลันที่เกิดขึ้นก็ไม่สามารถวินิจฉัยหาสาเหตุได้ในระยะแรก เนื่องจากร่างกายยังไม่แสดงอาการอื่นๆ ส่งผลให้ตรวจร่างกายไม่พบอาการ ดังนั้นพื่อหาสาเหตุ จึงจำเป็นต้องทำการตรวจทางห้องปฏิบัติการ และ ทำการติดตามอาการอย่างใกล้ชิด,อาการไข้เฉียบพลัน คือ ภาวะที่ร่างกายมีอุณหภูมิมากกว่า 37.8 องศาเซลเซียส อาจเกิดร่วมกับการทั่วๆไป ที่ไม่บ่งชี้โรคใดๆ เช่น อ่อนเพลีย เบื่ออาหาร กินได้น้อย ปวดหัว มึนๆศีรษะ โดยอาการไข้ที่เกิดขึ้นในผู้ป่วยส่วนมากจะสามารถหายได้เอง และ โอกาสที่จะเกิดภาวะแทรกซ้อนมีน้อยมาก,"การตรวจทางห้องปฏิบัติการเป็นการตรวจเพื่อช่วยยืนยันการวินิจฉัยของแพทย์ที่เข้ารับการรักษาด้วยอาการไข้เฉียบพลันว่ามาจากสาเหตุใด โดยทั่วไปแพทย์จะตรวจเพิ่มเติมเบื้องต้นก่อน คือ • การตรวจนับเม็ดเลือดและความสมบูรณ์ของเลือด (Complete Blood Count) คือการตรวจปริมาณเม็ดเลือดขาวว่ามีปริมาณต่ำหรือสูงกว่าปกติ หากน้อยกว่า 5,000 อาจจะทำให้สงสัยสาเหตุก่อโรคจากไวรัส หรือการติดเชื้อแบคทีเรียรุนแรง แต่ถ้ามากกว่า 10,000 cells / mm³ จะช่วยบ่งบอกได้ว่ามีการติดเชื้อแบคทีเรีย • การตรวจปัสสาวะ (Urinalysis) เพื่อทำการวินิจฉัยการติดเชื้อที่บริเวณทางเดินปัสสาวะ เนื่องจากในระยะแรกผู้ป่วยที่มีการติดเชื้อทางเดินปัสสาวะอาจจะยังมีอาการไม่ชัดเจน หรือ ในผู้สูงอายุ ผู้ป่วยนอนติดเตียงที่มักจะเกิดปัสสาวะติดเชื้อได้บ่อย แต่ไม่สามารถสื่อสารอาการได้ชัดเจน การตรวจพบเม็ดเลือดขาวในปัสสาวะก็จะช่วยในการวินิจฉัยโรคได้ หากการตรวจเบื้องต้นไม่พบความผิดปกติ แพทย์จะทำการนัดหมายผู้ป่วยเพื่อติดตามอาการในอีก 1-3 วันถัดไป เพื่อติดตามดูว่าจะมีอาการใดเพิ่มเติม หรือมีผลเลือดเปลี่ยนแปลงที่ช่วยบ่งชี้โรคเพิ่มเติมได้",ถ้าหากแพทย์ยังไม่สามารถวินิจฉัยระบุโรคได้ การรักษาส่วนใหญ่จะเป็นการรักษาตามอาการไปก่อน เช่น ให้ยาลดไข้ หรือยาลดการอักเสบ ให้เกลือแร่และวิตามิน และ แนะนำให้ผู้ป่วยสังเกตอาการตนเอง และ นัดมาติดตามอาการอีกทีหนึ่ง เพื่อตรวจหาสาเหตุที่อาจก่อโรคเพิ่มเติม จนกว่าจะได้วินิจฉัยสุดท้าย และให้การรักษาได้อย่างถูกต้อง,อายุรแพทย์โรคติดเชื้อ,หากมีอาการหอบเหนื่อย ปวดศีรษะมาก หนาวสั่น สับสน หรือซึมลง ควรรีบกลับมาพบแพทย์ เพื่อทำการตรวจรักษา และ พิจารณาให้ยาฆ่าเชื้อ หรือ รับไว้รักษาในโรงพยาบาลต่อไป,https://med.mahidol.ac.th/med/sites/default/files/public/pdf/medicinebook1/Acute%20febrile%20illness%20อ%20กำธร.pdf
ข,ไข้เลือดออก,Dengue fever,https://www.agnoshealth.com/diseases/ไข้เลือดออก/dengue-fever,dengue-fever,โรค ไข้เลือดออก (Dengue fever) เกิดจากอะไร และวิธีการรักษาเบื้องต้นเป็นอย่างไร,โรคไข้เลือดออกเกิดจาก การติดเชื้อไวรัสเดงกี่ โดยมียุงลายเป็นพาหะนำโรคที่สำคัญ เมื่อยุงลายกัดและดูดเลือดที่มีเชื้อจากผู้ป่วยแล้วไปกัดผู้ใด ก็จะถ่ายทอดเชื้อโรคนี้ให้กับผู้ที่ถูกกัด เมื่อเชื้อเข้าสู่ร่างกายคน และ ผ่านระยะฟักตัวนานประมาณ 5-8 วัน (สั้นที่สุด 3 วัน - นานที่สุด 15 วัน) ก็จะทำให้เกิดอาการของโรคได้,• มีไข้สูงเฉียบพลัน ติดต่อกันประมาณ 3-8 วัน • หน้าแดง • ปวดศีรษะ บางคนจะบ่น ปวดรอบกระบอกตา • ปวดเมื่อยกล้ามเนื้อแขนขา ปวดกระดูก • เบื่ออาหาร • คลื่นไส้ อาเจียน • อาจมีผื่นแดงตามตัว • อาการเลือดออก ที่พบบ่อยที่สุดคือที่ผิวหนัง โดยจะตรวจพบว่าเส้นเลือดเปราะแตกง่าย ร่วมกับมีจุดเลือดออกเล็กๆ กระจายอยู่ตามแขน ขา ลำตัว รักแร้ เนื่องจากอาการของโรคไข้เลือดออกในระยะแรกๆ คล้ายกับโรคติดเชื้อหลายโรค เช่น ไข้หวัดใหญ่ และไข้จากสาเหตุอื่น ดังนั้น นอกเหนือจากการซักประวัติและตรวจร่างกายแล้ว แพทย์อาจเจาะเลือดตรวจเพิ่มเติม เพื่อวินิจฉัยโรคไข้เลือดออก ดังนี้ • ตรวจความสมบูรณ์ของเม็ดเลือด (CBC) เพื่อหาความผิดปกติของเม็ดเลือดขาว และเกร็ดเลือด • ตรวจภูมิคุ้มกันต่อเชื้อไข้เลือดออก (Dengue IgM) • ตรวจหาส่วนประกอบของเชื้อไข้เลือดออก (NS1-Ag) ในช่วง 1-2 วันแรกของการป่วย แนะนำให้ผู้ป่วยดูแลรักษาแบบประคับประคองไปก่อน เพราะ อาจจะตรวจไม่พบเชื้อ หรือการเปลี่ยนแปลงใดจากการเจาะเลือดเลย จึงไปพบแพทย์เพื่อตรวจวินิจฉัยในวันที่ 3 ของการป่วยเป็นต้นไป และ เมื่อวินิจฉัยไข้เลือดออก แพทย์อาจนัดมาตรวจดูการเปลี่ยนแปลงของเกร็ดเลือด และ ความเข้มข้นของเลือดเป็นระยะๆ เพราะเมื่อปริมาณเกร็ดเลือดเริ่มลดลงและความเข้มข้นเลือดเริ่มสูงขึ้นจะเป็นเครื่องบ่งชี้ว่าน้ำเลือดรั่วออกจากเส้นเลือด และ อาจเกิดภาวะช็อกได้ จึงจำเป็นต้องนอนโรงพยาบาลเพื่อให้สารน้ำชดเชย,,"ปัจจุบันยังไม่มียาต้านเชื้อไวรัสสำหรับโรคไข้เลือดออก การรักษาจึงเป็นไปตามอาการเพื่อประคับประคองให้ร่างกายของผู้ป่วยกลับเข้าสู่ภาวะปกติโดยเร็ว ซึ่งในรายที่อาการไม่รุนแรง โรคไข้เลือดออกอาจหายได้เองภายใน 2-7 วัน โดยการดูแลรักษาผู้ป่วยโรคไข้เลือดออก มีหลักปฏิบัติดังนี้ • ให้ยาลดไข้ โดยยาลดไข้ที่ควรใช้ คือ พาราเซตามอล ห้ามใช้ยาพวกแอสไพริน(Aspirin), ไอบูโพรเฟน(Ibuprofen), หรือยาแก้อักเสบอื่นๆในกลุ่ม NSAIDs เพราะจะทำให้เกล็ดเลือดทำงานได้น้อยลง และระคายกระเพาะอาหาร ทำให้เลือดออกได้ง่ายขึ้น และอาจจะทำให้อาการของโรครุนแรงมากขึ้นได้ หมายเหตุ • การใช้ายาลดไข้มากเกินไปจะมีภาวะเป็นพิษต่อตับได้ ควรจะใช้การเช็ดตัวลดไข้ หรืออาบน้ำลดไข้ร่วมด้วย และยาลดไข้ไม่ได้ทำให้การติดเชื้อไข้เลือดออกหายเร็วขึ้น • ในระยะไข้สูง ผู้ป่วยเด็กอาจมีการชักได้ถ้าไข้สูงมาก โดยเฉพาะอย่างยิ่งเด็กที่มีประวัติเคยชัก หรือในเด็กอายุน้อยกว่า 6 เดือน จำเป็นต้องให้ยาลดไข้ ร่วมกับการเช็ดตัวลดไข้บ่อยๆ เพื่อป้องกันการชักจากไข้ • ให้น้ำชดเชย กินน้ำมากๆ เพราะผู้ป่วยส่วนใหญ่มีไข้สูง เบื่ออาหาร และอาเจียน ทำให้ขาดน้ำ ควรให้ผู้ป่วยดื่มน้ำผลไม้หรือสารละลายผงน้ำตาลเกลือแร่(ORS) ในรายที่อาเจียนควรให้ดื่มครั้งละน้อยๆ และดื่มบ่อยๆ • กรณีที่มีอาการอาเจียน สามารถทานยาแก้อาเจียนได้ • ติดตามดูอาการผู้ป่วยอย่างใกล้ชิด เพื่อป้องกันภาวะช็อกได้ทันเวลา","อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",ภาวะฉุกเฉินสำหรับผู้ป่วยไข้เลือดออกที่ต้องเฝ้าระวังและสังเกต คือ ภาวะช็อก หรือการไหลเวียนโลหิตล้มเหลว ส่วนใหญ่จะเกิดขึ้นพร้อมๆกับการที่ไข้ลดลงอย่างรวดเร็ว เวลาที่เกิดอาการช็อกจึงขึ้นอยู่กับระยะเวลาที่มีไข้ อาจเกิดได้ตั้งแต่วันที่ 3 ของโรค ไปจนถึงวันที่ 8 ของโรค ผู้ป่วยจะมีอาการแย่ลง ร่วมกับอาการดังต่อไปนี้ • กระสับกระส่าย กระหายน้ำมาก • มือเท้าเย็น ตัวเย็น แต่มีเหงื่อออก • ปัสสาวะออกน้อยลง • ชีพจรเบาเร็ว หรือความดันโลหิตต่ำลง • ซึมลง • ปลายมือปลายเท้ามีสีคล้ำหรือซีดลง • มีเลือดออกผิดปกติ เช่น เลือดกำเดาไหล เลือดออกตามไรฟัน ปัสสาวะปนเลือด เลือดออกทางช่องคลอด • อาเจียนหรือถ่ายเป็นเลือดสีแดงหรือดำ ซึ่งเกิดจากการที่มีเลือดออกในทางเดินอาหาร ดังนั้น หากสังเกตว่าไข้ลดลงอย่างรวดเร็ว ร่วมกับอาการใดอาการหนึ่งข้างต้น ควรรีบมาพบแพทย์โดยเร็วที่สุด,https://ddc.moph.go.th/disease_detail.php?d=44
ข,ไข้หวัดใหญ่,Influenza,https://www.agnoshealth.com/diseases/ไข้หวัดใหญ่/influenza-2,influenza-2,โรค ไข้หวัดใหญ่ (Influenza) เกิดจากอะไร และวิธีการรักษาเบื้องต้นเป็นอย่างไร,เกิดจากการติดเชื้อไวรัสไข้หวัดใหญ่ บุคคลทุกเพศ ทุกวัย สามารถป่วยเป็นโรคไข้หวัดใหญ่ได้ อัตราการเสียชีวิตเกิดกับผู้ป่วยที่มีอายุมากกว่า 65 ปี หรือผู้ที่มีโรคประจำตัว เชื้อไข้หวัดใหญ่ สามารถติดต่อจากคนหนึ่งไปอีกคนหนึ่งโดยการหายใจ ได้รับน้ำมูก หรือเสมหะของผู้ป่วย โดยเชื้อจะผ่านเข้าทางเยื่อบุตา จมูก และปาก การฉีดวัคซีนเป็นวิธีป้องกันที่ได้ผลมากที่สุด สามารถลดอัตราการติดเชื้อ ลดอัตราการนอนโรงพยาบาล ลดโรคแทรกซ้อน และลดเวลาการหยุดงาน,• มีไข้สูง 39-40 องศาเซลเซียส • ไอ • น้ำมูก • บางคนมีอาการเจ็บคอ • ผู้ป่วยมักมีอาการปวดเมื่อยตามตัวมาก • ปวดศีรษะ อาการส่วนใหญ่จะเป็นอยู่ประมาณ 3-5 วัน แต่ท้ายที่สุด อาการก็จะหายไปเองได้ ขณะเดียวกัน กลุ่มที่มีความเสี่ยงต่อโรคไข้หวัดใหญ่รุนแรงคือ กลุ่มเด็กเล็ก กลุ่มผู้สูงอายุ สตรีมีครรภ์ ผู้ป่วยที่มีโรคประจำตัว เช่น โรคเบาหวาน โรคหัวใจ โรคปอด โรคอ้วน และผู้ที่มีภูมิคุ้มกันในร่างกายต่ำ ไวรัสไข้หวัดใหญ่อาจทำให้เกิดการอักเสบของปอด ทำให้ปอดบวม การหายใจล้มเหลว,อาศัยประวัติจากผู้ป่วยร่วมกับการตรวจร่างกายเป็นหลัก ในผู้ป่วยบางราย แพทย์อาจพิจารณาส่งตรวจสารคัดหลั่งบริเวณด้านหลังโพรงจมูกร่วมด้วย (Nasopharyngeal swab),โรคไข้หวัดใหญ่ส่วนใหญ่ทำได้โดยการรักษาแบบประคับประคองให้การดูแล รักษาตามอาการ ผู้ป่วยบางรายอาจจำเป็นต้องได้รับยาต้านไวรัส โดยเฉพาะ ผู้ที่อยู่ในกลุ่มเสี่ยงที่จะเป็นโรครุนแรง,"อายุรกรรม, กุมารแพทย์ กรณีอายุน้อยกว่า 15 ปี",หากมีอาการไอมาก หอบเหนื่อย หายใจอกกระเพื่อม หายใจลำบาก คุณอาจมีภาวะแทรกซ้อนเช่นปอดติดเชื้อหรือปอดอักเสบร่วมด้วย ควรไปโรงพยาบาลทันที,http://www.siphhospital.com/th/news/article/share/622
ข,ไข้หวัด,Common cold (Nasopharyngitis),https://www.agnoshealth.com/diseases/ไข้หวัด/common-cold-nasopharyngitis-4,common-cold-nasopharyngitis-4,โรค ไข้หวัด (Common cold (Nasopharyngitis)) เกิดจากอะไร และวิธีการรักษาเบื้องต้นเป็นอย่างไร,โรคที่เกิดจากการติดเชื้อไวรัสบริเวณทางเดินหายใจส่วนต้น เช่น จมูก คอ ไซนัส และกล่องเสียง โดยเชื้อที่ก่อให้เกิดไข้หวัดมักเป็นเชื้อไวรัสชนิดไม่รุนแรง และสามารถหายได้เองภายใน 1-2 สัปดาห์,ความรุนแรงของอาการจะมีมากในช่วง 2-3 วันแรก ก่อนจะค่อย ๆ ทุเลาลง ทั้งนี้โรคไข้หวัดมักมีอาการประมาณ 7-14 วัน อาการที่พบได้บ่อย ได้แก่ • เจ็บคอ • น้ำมูกไหล • คัดจมูก หายใจได้ไม่สะดวกเนื่องจากจมูกบวม และมีน้ำมูกอุดตันภายในจมูก • ไอ (มีหรือไม่มีเสมหะก็ได้) • จาม • เสียงแหบ • ไข้ต่ำ,อาศัยประวัติและการตรวจร่างกายผู้ป่วยเป็นหลัก,พักผ่อนให้เพียงพอ ดื่มน้ำมากๆ รับประทานอาหารที่มีประโยชน์ และยารักษาตามอาการ เช่น ยาลดไข้ (พาราเซตามอล) ยาแก้ไอ เป็นต้น “ไม่มีข้อบ่งชี้ในการกินยาปฏิชีวนะ การกินยาปฏิชีวนะไม่ทำให้หายเร็วขึ้น แต่เพิ่มความเสี่ยงในการดื้อยาในอนาคต และมีความเสี่ยงในการแพ้ยา”,"หู คอ จมูก, กุมารแพทย์ กรณีอายุน้อยกว่า 15 ปี",อาการดังต่อไปนี้ ไม่เหมือนไข้หวัดธรรมดา หรือเป็นภาวะแทรกซ้อนที่เกิดตามหลังการเป็นไข้หวัด ควรพบแพทย์ • ไข้สูงเกินกว่า 38.5 องศาเซลเซียส ติดต่อกันเกิน 5 วันขึ้นไป • กลับมามีไข้ซ้ำหลังจากอาการไข้หายแล้ว • หายใจหอบเหนื่อย และหายใจมีเสียงหวีด • เจ็บคออย่างรุนแรง ปวดศีรษะ หรือมีอาการปวดบริเวณโหนกแก้ม หรือ บริเวณหัวคิ้ว,https://www.bangkokhospital.com/content/colds-always-hits
ค,ความเสี่ยงโรควิตกกังวล,Anxiety disorder,https://www.agnoshealth.com/diseases/ความเสี่ยงโรควิตกกังวล/anxiety-disorder,anxiety-disorder,โรค ความเสี่ยงโรควิตกกังวล (Anxiety disorder) เกิดจากอะไร และวิธีการรักษาเบื้องต้นเป็นอย่างไร,โรควิตกกังวล (Anxiety Disorder) คือ โรคทางจิตใจที่มีความรุนแรงกว่าความวิตกกังวลที่เกิดขึ้นตามธรรมชาติ ซึ่งโรควิตกกังวลอาจส่งผลทำให้เกิดอุปสรรคในการใช้ชีวิตประจำวัน เช่น การทำงาน การเรียนหนังสือ และการรักษาความสัมพันธ์กับคนรอบข้าง อย่างไรก็ตาม หากผู้ป่วยได้รับการรักษาอย่างเหมาะสมก็สามารถจัดการกับอาการและกลับมาใช้ชีวิตปกติได้ โรควิตกกังวลมีอยู่ 6 ประเภท คือ โรคแพนิค (Panic Disorder) โรคกังวลทั่วไป (Generalized Anxiety Disorder: GAD) โรคกลัวการเข้าสังคม (Social Anxiety Disorder) โรคกลัวแบบจำเพาะ (Specific Phobias) โรคย้ำคิดย้ำทำ (Obsessive Compulsive Disorder: OCD) และโรคเครียดหลังเหตุสะเทือนใจ (Post-Traumatic Stress Disorder: PTSD),สำหรับโรควิตกกังวลทั่วไป (GAD) ผู้ป่วยมักจะมีอาการ คือ • คิดมากหรือคาดคะเนถึงเหตุการณ์ร้ายๆ ที่อาจเกิดขึ้นเกี่ยวกับชีวิตส่วนตัว ส่งผลให้รู้สึกวิตกกังวล โดยมักจะไม่สามารถควบคุมความวิตกกังวลนี้ได้ อาการร่วมอื่นๆที่มักจะพบร่วม ได้แก่ • อารมณ์หงุดหงิดง่าย • คลื่นไส้ ท้องเสีย ลำไส้แปรปรวน • มีอาการอ่อนล้า อ่อนเพลีย • เหงื่อออกมากผิดปกติ • ความตึงเครียดที่เกิดขึ้น ทำให้กล้ามเนื้อตึงหรือปวดกล้ามเนื้อร่วมด้วย • นอนไม่หลับ • รู้สึกกระสับกระส่าย • ขาดสมาธิในการทำสิ่งต่างๆ หรือมีอาการใจลอย อาการต่างๆ จะดำเนินอยู่อย่างน้อย 6 เดือน,แพทย์จะสอบถามอาการและประวัติความเจ็บป่วย ตรวจร่างกายเพื่อแยกโรคอื่นๆที่มีอาการคล้ายโรควิตกกังวล รวมถึงพูดคุยหรือใช้เครื่องมือในการประเมินโรคทางจิตเพื่อให้แน่ใจว่าผู้ป่วยเป็นโรควิตกกังวล ไม่ได้เป็นโรคทางจิตอื่นๆ เช่น โรคซึมเศร้า ที่มีอาการคล้ายคลึงกัน,การรักษาโรควิตกกังวลขึ้นอยู่กับประเภทของโรค การรักษาหลักคือ การพูดคุยให้คำปรึกษาด้วยการรับฟัง แสดงความเห็นใจและให้คำอธิบาย การทำจิตบำบัด การบำบัดโดยการปรับเปลี่ยนความคิดและพฤติกรรม (Cognitive Behavior Therapy : CBT) และการรักษาด้วยยาซึ่งมียาหลายกลุ่มที่สามารถกินเพื่อลดอาการวิตกกังวล,"จิตแพทย์, จิตแพทย์เด็ก กรณีอายุน้อยกว่า 15 ปี",โรควิตกกังวลเป็นภาวะที่อาจทำให้คุณภาพชีวิตแย่ลง ไม่ว่าจะเป็นการทำงาน เรียนหนังสือ หากไม่ได้รับการรักษาอาจเพิ่มความเสี่ยงที่รุนแรงต่างๆ เช่น ภาวะซีมเศร้า การใช้สารเสพติด หรือการฆ่าตัวตาย โดยหากผู้ป่วยเริ่มรู้ตัวว่าตนเองมีความคิดในการฆ่าตัวตาย ควรรีบขอรับความช่วยเหลือจากแพทย์โดยเร็ว,"https://www.dmh.go.th/news-dmh/view.asp?id=30145#:~:text=โรควิตกกังวล%20(Anxiety%20Disorder,ได้ในชีวิตประจำวัน https://www.bumrungrad.com/th/conditions/anxiety-disorder"
ค,คอหอยอักเสบ,Non-bacterial pharyngotonsillitis,https://www.agnoshealth.com/diseases/คอหอยอักเสบ/non-bacterial-pharyngotonsilitis,non-bacterial-pharyngotonsilitis,โรค คอหอยอักเสบ (Non-bacterial pharyngotonsillitis) เกิดจากอะไร และวิธีการรักษาเบื้องต้นเป็นอย่างไร,โรคคอหรือทอนซิลอักเสบส่วนใหญ่กว่า 90% เกิดจากการติดเชื้อไวรัส ขณะที่ส่วนน้อยเกิดจากการติดเชื้อแบคทีเรีย โดยเฉพาะจากแบคทีเรียสเตรปโทค็อคคัส (Streptococcus) นอกจากนี้ ยิ่งอายุมากขึ้น เชื้อก่อโรคยิ่งมีแนวโน้มที่จะเป็นไวรัสมากกว่าแบคทีเรีย,อาการหลักคืออาการเจ็บคอ กลืนลำบาก อาการร่วมขึ้นกับสาเหตุการเกิดคออักเสบว่าเกิดจากการติดเชื้อชนิดใด ลักษณะอาการที่การเจ็บคอน่าเกิดขึ้นจากเชื้อไวรัส ได้แก่ • คอแห้ง เสียงแหบ • ตาแดง คัดจมูก น้ำมูกไหล • ไม่มีไข้ หรือ มีไข้ต่ำ ๆ ไม่ควรมีไข้สูงหนาวสั่น ฟันกระทบ • ไอ จาม • มีผื่นตามตัว • คลำไม่เจอก้อน หรือต่อมน้ำเหลืองโตที่คอ,อาศัยการซักประวัติ ร่วมกับการตรวจร่างกายเป็นหลัก,พักผ่อนให้เพียงพอ ดื่มน้ำมากๆ รับประทานอาหารที่มีประโยชน์ และยารักษาตามอาการ เช่น ยาลดไข้ (พาราเซตามอล) ยาแก้ไอ เป็นต้น “ไม่มีข้อบ่งชี้ในการกินยาปฏิชีวนะ การกินยาปฏิชีวนะไม่ทำให้หายเร็วขึ้น แต่เพิ่มความเสี่ยงในการดื้อยาในอนาคต และมีความเสี่ยงในการแพ้ยา”,"หู คอ จมูก, กุมารแพทย์ กรณีอายุน้อยกว่า 15 ปี",ผู้ป่วยที่ไม่มีสัญญาณของอาการที่ดีขึ้น ภายใน 2-3 วัน หลังจากที่ได้รับการพักผ่อนที่เพียงพอ หรือรักษาตามอาการด้วยตัวเองแล้วอาการไม่ดีขึ้น อาจพิจารณาไปโรงพยาบาลเพื่อให้แพทย์ตรวจร่างกายเพิ่มเติม,https://www.si.mahidol.ac.th/sidoctor/e-pl/articledetail.asp?id=275
ง,งูสวัด,Herpes zoster,https://www.agnoshealth.com/diseases/งูสวัด/herpes-zoster,herpes-zoster,โรค งูสวัด (Herpes zoster) เกิดจากอะไร และวิธีการรักษาเบื้องต้นเป็นอย่างไร,งูสวัดเกิดจากเชื้อไวรัส varicella zoster virus ซึ่งเป็นเชื้อตัวเดียวกับที่ทำให้เกิดโรคอีสุกอีใส โดยเมื่อหายจากโรคอีสุกอีใสแล้วเชื้อจะค่อยๆ เคลื่อนตัวตามแนวเส้นประสาทเข้าไปหลบซ่อนอยู่ในปมประสาทของร่างกายโดยไม่ทำให้เกิดอาการผิดปกติใดๆ แต่เมื่อใดที่ร่างกายมีภูมิต้านทานลดลง เช่น ผู้สูงอายุ ผู้ที่พักผ่อนไม่เพียงพอ ผู้ป่วยที่ติดเชื้อเอชไอวี ผู้ป่วยโรคเอสแอลอี ผู้ป่วยที่ได้รับยากดภูมิต้านทาน ผู้ที่มีโรคประจำตัวเรื้อรังอย่างเบาหวาน โรคหัวใจ โรคไต เป็นต้น เชื้อไวรัสก็สามารถกำเริบและก่อให้เกิดโรคงูสวัดขึ้นมาได้,ผู้ป่วยจะมีอาการปวดแสบปวดร้อนบริเวณผิวหนัง ในบางรายแม้เพียงการสัมผัสเบาๆ หรือการสัมผัสของเสื้อผ้าก็อาจทำให้เกิดอาการปวดได้ หลังจากนั้นประมาณ 2-3 วันจะเริ่มมีผื่นแดงขึ้นและกลายเป็นตุ่มนูนคล้ายตุ่มอีสุกอีใส ต่างกันตรงที่ผื่นหรือตุ่มของโรคงูสวัดจะไม่กระจายทั่วตัว แต่จะเรียงเป็นกลุ่มหรือเป็นแถวยาวตามแนวของเส้นประสาท ต่อมาจะกลายเป็นตุ่มน้ำใส และแตกออกจนตกสะเก็ดในที่สุด ในผู้ป่วยบางรายอาจมีอาการไข้ร่วมด้วย,สำหรับโรคงูสวัดแพทย์จะสามารถวินิจฉัยได้จากประวัติ และการตรวจร่างกาย ดูลักษณะผื่นหรือผิวหนังของผู้ป่วย และให้การวินิจฉัยได้เลย แต่หากอาการเป็นรุนแรง หรือมีลักษณะของการติดเชื้อร่วมด้วย แพทย์อาจจะมีการเจาะตรวจเลือดเพิ่มเติม หรือหากลักษณะผื่นไม่ชัดเจน แพทย์อาจทำการขูดเอาผิวหนังที่เป็นตุ่มไปตรวจ หรือตัดชิ้นเนื้อเล็กๆไปตรวจเพิ่มเติม,• ในผู้ป่วยที่ภูมิคุ้มกันปกติอาจรักษาตามอาการ เช่น รับประทานยาแก้ปวด เนื่องจากสามารถหายได้เอง • ในผู้ป่วยสูงอายุหรือผู้ที่มีภูมิคุ้มกันต่ำมาก การได้รับประทาน ยาต้านไวรัส เช่น acyclovir ภายใน 48-72 ชั่วโมงหลังเกิดอาการ จะช่วยให้รอยโรคทางผิวหนังหายได้เร็วขึ้นและลดความรุนแรงของโรค รวมถึงลดภาวะแทรกซ้อนต่างๆได้ • ประคบแผลด้วยน้ำเกลือ ครั้งละประมาณ 10 นาที 3-4 ครั้ง/วัน จะช่วยทำให้แผลแห้งเร็วขึ้น • ในรายที่ติดเชื้อแบคทีเรียแทรกซ้อน อาจต้องได้รับยา ปฏิชีวนะชนิดทาหรือรับประทานร่วมด้วย • ตัดเล็บสั้น ไม่แกะเกา และอาบน้ำฟอกสบู่ให้สะอาด เพื่อป้องกันการติดเชื้อแบคทีเรียซ้ำเติมและกลายเป็นแผลเป็น • ถ้ามีอาการปวดหลังการติดเชื้อ สามารถรับประทานยาพาราเซตตามอลแก้ปวด ถ้าอาการไม่ดีขึ้นควรปรึกษาแพทย์,"อายุรแพทย์ผิวหนัง, กุมารแพทย์ โรคติดเชื้อ กรณีอายุน้อยกว่า 15 ปี",ไม่ควรรักษาด้วยการเป่ายา การพ่นหรือทายาสมุนไพรลงไปบริเวณตุ่มน้ำ เพราะจะทำให้ผื่นงูสวัดนั้นเกิดการติดเชื้อแบคทีเรีย ทำให้แผลหายช้า และกลายเป็นแผลเป็นได้ หากผื่นขึ้นที่ใบหน้า หรือบริเวณใกล้ดวงตา มีไข้ขึ้น มีตาแดง หรือปวดตา ตาพร่ามัวร่วมด้วย ควรรีบมาพบแพทย์เพื่อตรวจรักษาเสมอ,https://www.si.mahidol.ac.th/sidoctor/e-pl/articledetail.asp?id=1085 https://dermnetnz.org/topics/herpes-zoster/
ช,ช่องกระดูกสันหลังส่วนเอวตีบ,Lumbar spinal stenosis,https://www.agnoshealth.com/diseases/ช่องกระดูกสันหลังส่วนเอวตีบ/lumbar-spinal-stenosis,lumbar-spinal-stenosis,โรค ช่องกระดูกสันหลังส่วนเอวตีบ (Lumbar spinal stenosis) เกิดจากอะไร และวิธีการรักษาเบื้องต้นเป็นอย่างไร,กระดูกสันหลังเสื่อม (Spondylosis) เป็นอาการที่กระดูก หมอนรองกระดูก ข้อต่อ เส้นเอ็นกระดูก และกล้ามเนื้อหลังเสื่อมสภาพ ส่งผลให้กระดูกสันหลังขาดความยืดหยุ่นและติดแข็งมากขึ้น ที่พบได้มากที่สุดคือบริเวณกระดูกสันหลังส่วนคอและบั้นเอว กระดูกสันหลังเสื่อมเกิดจากการเสื่อมสภาพเมื่ออายุเพิ่มขึ้น เมื่อกระดูกสันหลังเสื่อมมากขึ้นจะสามารถทำให้ช่องระหว่างกระดูกสันหลังตีบแคบลงได้ (Lumbar spinal stenosis) ซึ่งสามารถทำให้มีอาการกดทับเส้นประสาทที่ออกมาจากไขสันหลังทำให้มีอาการอ่อนแรงขา ตามส่วนที่เส้นประสาทนั้นไปเลี้ยง หรือทำให้ไม่สามารถกลั้นปัสสาวะหรืออุจจาระ หรือกรณีที่รากประสาทถูกกดทับ (Lumbar radiculopathy) จากผลของการเสื่อมกระดูกสันหลัง ทำให้มีอาการปวดร้าวไปตามเส้นประสาทนั้นได้เช่นเดียวกัน สาเหตุของกระดูกสันหลังเสื่อม กระดูกสันหลังเสื่อม คือการที่กระดูก หมอนรองกระดูก ข้อต่อ เส้นเอ็นกระดูก และกล้ามเนื้อหลังเสื่อมสภาพเมื่ออายุเพิ่มขึ้น จากการที่กระดูกสันหลังโค้งงอเป็นเวลานาน จนก่อให้เกิดแรงกดบนหมอนรองกระดูกและข้อต่อของกระดูกสันหลัง และเสียความยืดหยุ่นไป ยกตัวอย่างเช่น การนั่งติดต่อกันเป็นเวลานาน ๆ โดยเฉพาะการนั่งหลังค่อม พอลุกจากเก้าอี้กระดูกสันหลังจะถูกทำให้ตรงในทันทีจึงทำให้เกิดการเสียดทานขึ้น ร่างกายจึงสร้างกระดูกงอกออกมาจากข้อต่อเพื่อชดเชยความเสียหายที่เกิดขึ้น แต่ในบางครั้งกระดูกที่งอกขึ้นมานั้นมีขนาดใหญ่เกินไปจนเบียดกับเส้นประสาทและไขสันหลังทำให้เกิดอาการปวด ซึ่งมักพบทั่วไปในผู้สูงอายุ,อาการของกระดูกสันหลังเสื่อมจะปรากฎอาการปวดหลังแบบเป็นๆหายๆ บางรายอาจปวดเรื้อรัง หรือในบางครั้งอาการปวดอาจจะรุนแรงขึ้นเมื่อเปลี่ยนท่าทาง อาการอื่นมีดังนี้ • ปวดบั้นเอว • กระดูกสันหลังติดแข็งและขยับตัวลำบาก • ขา ข้างใดข้างหนึ่งหรือทั้งสองข้างมีอาการชา อ่อนแรง หรือเหน็บชา • กลั้นปัสสาวะหรืออุจจาระไม่ค่อยอยู่ • ในกรณีที่มีการกดเบียดเส้นประสาทรุนแรง จะทำให้เดินลำบาก เดินแล้วไม่สมดุล ไม่มั่นคงเหมือนจะหกล้ม โดยเฉพาะเวลาขึ้นบันได,,การรักษาภาวะนี้ขึ้นอยู่กับความรุนแรงของอาการ เบื้องต้นแพทย์อาจแนะนำให้ผู้ป่วยออกกำลังกายเพื่อช่วยบรรเทาอาการปวด รวมทั้งให้พยายามเคลื่อนไหวร่างกายและใช้ชีวิตตามปกติ แต่หากมีอาการที่รบกวนการใช้ชีวิตประจำวันอาจรักษาโดยใช้วิธีอื่น ดังนี้ • การใช้ยา เช่นยาไอบูโพรเฟน ยานาพรอกเซน เป็นต้น รวมทั้งอาจใช้ยาคลายกล้ามเนื้อร่วมด้วย • การทำกายภาพบำบัดเพื่อเพิ่มความยืดหยุ่นและความแข็งแรงของกล้ามเนื้อซึ่งจะช่วยลดอาการปวด • การประคบเย็นหรือประคบร้อน ทำได้โดยใช้แผ่นประคบเย็นหรือร้อนวางบริเวณคอเพื่อลดอาการเจ็บปวด แต่ควรปฏิบัติตามคำแนะนำของแพทย์หรือนักกายภาพบำบัดเสมอ • การฉีดยา แพทย์จะฉีดสารสเตียรอยด์และยาแก้ปวดเข้าไปยังข้อต่อคอที่มีอาการปวดหรือบริเวณใกล้ ๆ กับกระดูกสันหลัง • การผ่าตัดมีหลายประเภท เช่น การผ่าตัดเชื่อมข้อต่อกระดูกสันหลังหรือการผ่าตัดเปลี่ยนหมอนรองกระดูกกสันหลังเทียม มักแนะนำวิธีรักษาด้วยการผ่าตัดให้ผู้ป่วยที่มีปัญหาเกี่ยวกับระบบประสาทที่รุนแรง เช่น ผู้ป่วยมีอาการแสดงออกของเส้นประสาทถูกกดทับได้แก่ กล้ามเนื้อขาลีบ ชา กล้ามเนื้ออ่อนแรง หรือระบบควบคุมการขับถ่ายสูญเสียไป,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",หากมีอาการของภาวะกระดูกเสื่อมที่รุนแรงดังต่อไปนี้ ผู้ป่วยควรไปพบแพทย์ เพราะหากไม่ได้รับการรักษาอาจทำให้กระดูกสันหลังเสียหายอย่างถาวร • อาการปวดรุนแรงขึ้น • การควบคุมหรือประสานงานกันของร่างกายผิดปกติ เช่น เดินลำบาก เดินแล้วไม่สมดุล ไม่มั่นคงเหมือนจะหกล้ม เป็นต้น • มีอาการอ่อนแรงหรือรู้สึกหนักที่ขา • มีปัญหาในการกลั้นปัสสาวะหรืออุจจาระ,https://med.mahidol.ac.th/surgery/sites/default/files/public/pdf/Back%20pain.pdf
ช,ชักเกร็ง,Seizure unspecified,https://www.agnoshealth.com/diseases/ชักเกร็ง/seizure-unspecified,seizure-unspecified,โรค ชักเกร็ง (Seizure unspecified) เกิดจากอะไร และวิธีการรักษาเบื้องต้นเป็นอย่างไร,การชักเกร็งเกิดจากความผิดปกติของสัญญาณไฟฟ้าในสมอง ซึ่งทำให้มีอาการหมดสติและมีการขยับของกล้ามเนื้อที่ผิดปกติ ส่วนใหญ่จะเป็นการกระตุกแขนและขาเป็นจังหวะทั่วทั้งตัว การชักเกร็งส่วนใหญ่จะเกิดและหยุดได้เองภายในไม่เกิน 2-3 นาที การชักเกร็งบ่อยๆครั้งจะเรียกว่าโรคลมชัก (epilepsy) การชักเกร็งสามารถเกิดได้จากหลายสาเหตุ เช่นภาวะน้ำตาลในเลือดต่ำ การติดเชื้อภายในสมอง เลือดออกในสมอง สมองขาดเลือด การเสพย์ยาต่างๆ การดื่มเหล้าปริมาณมาก ภาวะขาดเหล้า ภาวะเกลือแร่ในร่างกายผิดปกติ หรือกรณีที่ไม่สามารถหาสาเหตุที่ชัดเจนได้ก็มีเช่นกัน,อาการของชักเกร็งสามารถมีได้หลายลักษณะ แต่ที่พบเจอได้บ่อยที่สุดจะมีลักษณะ ชักเกร็งกระตุกแขนและขาทั้งสองข้างเป็นจังหวะที่สม่ำเสมอร่วมกับการที่ผู้ที่ชักมีภาวะหมดสติไม่รู้สึกตัว อาการเกร็งกระตุกมักเป็นไม่นาน ไม่เกิน 2-3 นาที หรือบางคนก็เป็นแค่หลักวินาที เพียงแต่ผู้ที่ชักมักจะมีอาการเบลอต่อเนื่องหรือไม่รู้สติเต็มที่ได้หลังจากที่หยุดชักไปอีกหลายนาทีขึ้นอยู่กับแต่ละคน ในบางคนในขณะที่มีอาการชักอยู่อาจจะมีอาการปัสสาวะ/อุจจาระราดร่วมด้วยได้,"ใช้การซักประวัติและการตรวจร่างกายเป็นหลัก สิ่งสำคัญคือการซักประวัติให้ได้แน่นอนว่าเป็นการชักเกร็งจริงๆ ไม่ใช่ภาวะที่คล้ายกันเช่น การเกร็งของกล้ามเนื้อธรรมดา หรือการเป็นลมเฉยๆ ซึ่งต้องใช้การถามจากผู้ที่เห็นเหตุการณ์โดยตรง และเมื่อแพทย์คิดว่าเป็นการชักเกร็งจริงๆแล้วนั้น จะมีการตรวจเพิ่มเติมต่อไปเพื่อหาสาเหตุของโรคต่อไป โดยอาจทำได้โดยการตรวจเลือด, การตรวจเอกซเรย์คอมพิวเตอร์สมอง, การตรวจคลื่นไฟฟ้าสมองเป็นต้น",ในกรณีที่ผู้ป่วยยังมีอาการชักเกร็งอยู่ จะสามารถทำให้หยุดขักเกร็งโดยการให้ยาหยุดขักเข้าสู่เส้นเลือด และนอนโรงพยาบาลเพื่อสังเกตุอาการและหาสาเหตุของการชักต่อไป การรักษาต่อเนื่อง แพทย์จะพิจารณาถึงความจำเป็นของการใช้การยากันชักเป็นสำคัญ บางกรณีแพทย์อาจจะยังพิจารณาไม่ต้องใช้ยากันชัก เนื่องจากยากันชักเป็นยาที่มีผลข้างเคียงของยาค่อนข้างมาก และต้องใช้การปรับยาอย่างเข้มงวด อีกทั้งยังต้องใช้ความร่วมมือของผู้ทานยาสูง,"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี",ผู้ที่มีอาการชักเกร็ง ควรพบแพทย์โดยเร็วที่สุดเพื่อป้องกันภาวะแทรกซ้อนที่อาจจะเกิดขึ้นได้ การปฎิบัติตัวของคนใกล้ชิดของผู้ที่มีอาการชักเกร็ง คือไม่ควรนำอะไรทั้งสิ้นเข้าไปในปากของคนไข้ เนื่องจากจะเกิดความเสี่ยงของการสำลักและอุดตันในหลอดลมทำให้ผู้ป่วยไม่สามารถหายใจได้เอง สิ่งที่ควรทำคือจับผู้ป่วยนอนลงบริเวณพื้น จัดสิ่งรอบตัวผู้ป่วยให้ปลอดภัยป้องกันอุบัติเหตุที่อาจเกิดขึ้นได้จากสิ่งของตกหล่นกระทบกระแทก และหลังจากที่ผู้ป่วยหยุดชักเกร็งแล้ว ควรจะจับผู้ป่วยนอนตะแคง และสังเกตุอาการต่อเนื่อง และรอความช่วยเหลือจากทีมแพทย์ในกรณีที่เรียกรถพยาบาล,https://www.si.mahidol.ac.th/th/healthdetail.asp?aid=1340 https://www.cdc.gov/epilepsy/about/types-of-seizures.htm
ช,เชื้อราในช่องคลอด,Candida vaginitis,https://www.agnoshealth.com/diseases/เชื้อราในช่องคลอด/candida-vaginitis,candida-vaginitis,โรค เชื้อราในช่องคลอด (Candida vaginitis) เกิดจากอะไร และวิธีการรักษาเบื้องต้นเป็นอย่างไร,โรคเชื้อราในช่องคลอดเกิดจากการติดเชื้อราภายในช่องคลอดหรือบริเวณปากช่องคลอด ทำให้เกิดการระคายเคืองและอาการคันอย่างรุนแรง แต่โรคนี้ไม่ติดต่อทางเพศสัมพันธ์ โดยปกติทุกคนมีเชื้อราในช่องคลอดอยู่แล้วปริมาณน้อยๆซึ่งไม่ก่อให้เกิดโรค แต่เมื่อมีการเพิ่มจำนวนของเชื้อราขึ้นมากกว่าปกติจะทำให้สภาพภายในช่องคลอดเสียสมดุลและเกิดอาการของโรคขึ้นได้ โดยมีสาเหตุดังต่อไปนี้ • การใช้ยาปฏิชีวนะเป็นเวลานาน จะไปลดปริมาณแบคทีเรียที่ดีในช่องคลอด และทำให้ค่าความเป็นกรดด่างภายในช่องคลอดเสียสมดุล • ผู้ป่วยโรคเบาหวานที่ไม่สามารถควบคุมอาการของโรคได้ • ผู้ป่วยติดเชื้อเอชไอวี (HIV) • การสวนล้างช่องคลอดหรือการใช้ผลิตภัณฑ์เพื่อสุขอนามัยบริเวณช่องคลอดบ่อย ๆ อาจทำให้เสียสมดุลภายในช่องคลอด,อาการของภาวะติดเชื้อราในช่องคลอดมีตั้งแต่เล็กน้อยไปจนถึงปานกลาง บางคนอาจไม่แสดงอาการผิดปกติใดๆ ถึงแม้จะติดเชื้อก็ตาม อาการที่พบได้มีดังนี้ • คันช่องคลอด มักจะคันค่อนข้างมากและอาการจะดีขึ้นเมื่อมีประจำเดือน โดยอาการคันจะครอบคลุมบริเวณฝีเย็บด้วย หากคันเฉพาะบริเวณแคมใหญ่ไม่คันข้างในช่องคลอดควรคิดถึงการติดเชื้อราที่ผิวหนัง • รู้สึกแสบร้อนขณะมีเพศสัมพันธ์หรือปัสสาวะ • มีตกขาวเป็นสีขาวครีมข้น ไม่มีกลิ่น หรือตกขาวเป็นน้ำสีขาวปริมาณมาก,แพทย์จะทำการวินิจฉัยโดยการซักประวัติผู้ป่วย เช่น เคยมีประวัติเกิดการติดเชื้อราหรือมีโรคติดต่อทางเพศสัมพันธ์มาก่อนหรือไม่ ตรวจภายในและตรวจดูความผิดปกติของลักษณะภายนอก หลังจากนั้นแพทย์จะเก็บตัวอย่างสารคัดหลั่งจากช่องคลอดเพื่อนำไปตรวจในห้องปฏิบัติการ โดยการตรวจเหล่านี้จำเป็นต้องทำโดยบุคลากรที่มีความชำนาญ สำหรับการเป็นครั้งหลังๆ ผู้ป่วยอาจลองซื้อยามาใช้เองได้ แต่จะต้องใช้อย่างถูกวิธีและครบตามจำนวน,• ยาเฉพาะที่ ได้แก่ ยาทา หรือ ยาเหน็บช่องคลอด ใช้รักษาเชื้อราได้ผลดี ยาทาเฉพาะที่อาจทำให้มีการระคายเคืองหรือแสบร้อนได้แต่จะไม่ทำให้แพ้รุนแรง • ยารับประทาน อาจทำให้มีอาการคลื่นไส้อาเจียน ปวดท้อง หรือปวดศีรษะ มีค่าเอนไซม์ตับสูงขึ้นได้ ดังนั้นจึงไม่แนะนำให้รักษาด้วยยารับประทาน ยกเว้นทานตามคำสั่งแพทย์เท่านั้น และต้องมีการตรวจติดตามผลเลือดเป็นระยะ,สูตินรีแพทย์,โดยปกติโรคเชื้อราในช่องคลอดไม่ใช่โรคอันตราย สามารถหาซื้อยารักษาเองได้ แต่หากมีข้อควรระวังดังต่อไปนี้ ควรมารับการตรวจวินิจฉัย และดูแลจากแพทย์ • อาการไม่ดีขึ้น หรือกลับเป็นซ้ำภายในสองเดือนหลังการรักษา • มีอาการอย่างน้อย 4 ครั้งใน 1 ปี • อาการรุนแรง คือ อวัยวะเพศบวมแดงมาก มีผิวเป็นขุย มีรอยแตกของผิวหนัง กลุ่มนี้มักจะตอบสนองต่อยารับประทานและทายาเฉพาะที่ระยะสั้นได้ไม่ดี • ตั้งครรภ์ • ผู้ที่มีภูมิคุ้มกันบกพร่อง ได้แก่ โรคเบาหวานที่คุมได้ไม่ดี หรือผู้ที่ติดเชื้อไวรัส เอชไอวี,https://www.si.mahidol.ac.th/sidoctor/e-pl/articledetail.asp?id=719 https://www.cdc.gov/fungal/diseases/candidiasis/genital/index.html
ซ,ซิฟิลิส ระยะที่หนึ่ง,Primary syphilis,https://www.agnoshealth.com/diseases/ซิฟิลิส ระยะที่หนึ่ง/primarysyphilis,primarysyphilis,โรค ซิฟิลิส ระยะที่หนึ่ง (Primary syphilis) เกิดจากอะไร และวิธีการรักษาเบื้องต้นเป็นอย่างไร,ซิฟิลิส (Syphilis) เป็นโรคติดเชื้อจากแบคทีเรีย โดยปกติจะติดต่อผ่านการมีเพศสัมพันธ์กับผู้ที่ติดเชื้อซิฟิลิส หากปล่อยไว้โดยไม่ได้รับการรักษาอาจทำให้เกิดปัญหารุนแรงตามมาภายหลังได้ การดำเนินโรคในขั้นต้นโดยทั่วไปจะเริ่มจากบาดแผลบริเวณอวัยวะเพศ ปาก หรือทวารหนัก เรียกว่าแผลริมแข็ง (Chancre) การแพร่กระจายเชื้อสู่ผู้อื่นสามารถเกิดได้ผ่านทางการสัมผัสบาดแผลนี้กับผิวหนังหรือเยื่อบุต่างๆ โรคซิฟิลิสอาจเป็นปัญหาที่ตรวจพบได้ยาก เนื่องจากการดำเนินโรคหลังจากได้รับเชื้อแล้ว เชื้อแบคทีเรียชนิดสามารถหลบซ่อนตัวอยู่เงียบๆ ภายในร่างกายเราได้เป็นเวลาหลายปี ก่อนที่จะมีอาการแสดงขึ้นมาในภายหลัง ซึ่งระยะนี้เรียกว่าระยะแฝง (Latent phase) หากเราสามารถตรวจพบการติดเชื้อนี้ได้ตั้งแต่เนิ่นๆ จะสามารถรักษาให้หายขาดได้ และหลังจากรักษาจนหายขาดแล้ว เราจะไม่เป็นโรคซิฟิลิสเว้นแต่ว่าจะได้รับเชื้อใหม่จากผู้ติดเชื้อรายอื่น,โรคซิฟิลิสมักจะแสดงอาการเริ่มต้นจากการมีแผลเล็กๆบริเวณอวัยวะเพศ ปาก หรือทวารหนัก ที่เรียกว่าแผลริมแข็ง (Chancre) เป็นแผลมีขอบนูนแข็ง แต่ไม่เจ็บ ก้นแผลดูสะอาด อาจมีต่อมน้ำเหลืองจะโตร่วมด้วย โดยแผลริมแข็งจะเกิดขึ้นหลังจากเชื้อแบคทีเรียเข้าสู่ร่างกายประมาณ 3 สัปดาห์ สำหรับผู้ชายแผลริมแข็งมักจะเกิดในบริเวณปลาย หรือลำอวัยวะเพศ ในผู้ป่วยบางรายอาจไม่ทันสังเกต หรือไม่รู้ตัวว่ามีแผลเกิดขึ้น เนื่องจากแผลนี้จะไม่มีอาการปวด และ แผลอาจซ่อนอยู่ภายในช่องคลอด หรือทวารหนัก จึงเป็นสาเหตุให้ผู้ป่วยบางรายไม่รู้ว่าตนเองติดเชื้อซิฟิลิส แผลริมแข็งนี้โดยส่วนใหญ่จะเกิดขึ้นเพียงตำแหน่งเดียว โดยแผลริมแข็งจะสามารถหายเองได้ภายในระยะเวลาไม่กี่สัปดาห์ แม้ไม่ได้ทำการรักษาใดๆ ก็ตาม แต่เชื้อซิฟิลิสจะยังคงแฝงอยู่ในร่างกาย และสามารถแสดงอาการเป็นซิฟิลิสระยะที่สองได้ต่อไป,• แพทย์จะตรวจเพื่อยืนยันการติดเชื้อ โดยใช้วิธีเจาะเลือดหาแอนติบอดี (Antibody) ที่ร่างกายสร้างขึ้นมา โดยแอนติบอดีต่อเชื้อซิฟิลิสนี้จะคงอยู่ในร่างกายเราได้เป็นเวลานานหลายปี ทำให้การตรวจด้วยวิธีนี้สามารถบ่งบอกการติดเชื้อในอดีตได้ • ในซิฟิลิสระยะหนึ่งและสอง แพทย์อาจเก็บตัวอย่างเซลล์ จากบริเวณบาดแผลหรือบริเวณผื่นเพื่อตรวจหาเชื้อแบคทีเรียได้ • ผู้ป่วยที่พบว่าตนเองติดเชื้อซิฟิลิส ควรตรวจเลือดหาโรคติดต่อทางเพศสัมพันธ์อื่นๆด้วย เช่น ไวรัสเอชไอวี ไวรัสตับอักเสบบีและซี เป็นต้น รวมทั้งผู้ป่วยต้องแจ้งให้คู่นอนไปพบแพทย์เพื่อรับการตรวจรักษาเช่นเดียวกัน,• ควรปรึกษาและรับการตรวจโดยแพทย์เสมอ • รักษาโดยการใช้ยาปฏิชีวนะในกลุ่มเพนิซิลลิน (Penicillin) เป็นการฉีดยาเข้ากล้ามเนื้อ แม้ว่าอาการของโรคในระยะแรกมักเกิดขึ้นแล้วหายไป หลังจากนั้นจะไม่แสดงอาการ แต่เชื้อยังคงอยู่ในร่างกาย จึงจำเป็นต้องได้รับการรักษาด้วยวิธีที่ถูกต้องก่อนโรคจะมีการพัฒนามากขึ้นจนรุนแรงต่อระบบอื่นในร่างกาย • แนะนำให้ผู้ป่วยงดการมีเพศสัมพันธ์จนกว่าจะจบการรักษา และผลตรวจเลือดของผู้ป่วยได้รับการยืนยันว่าหายขาดแน่นอนแล้ว • แนะนำให้คู่นอนมารับการตรวจและรักษาด้วยเสมอ • ผู้ป่วยควรรับการตรวจหาเชื้อเอชไอวี (HIV) เนื่องจากการป่วยเป็นโรคซิฟิลิสนั้นจะเพิ่มความเสี่ยงต่อการติดเชื้อเอชไอวีที่สูงขึ้นกว่าเดิมด้วย,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",• หากผู้ป่วยไม่เข้ารับการรักษาโรคอย่างต่อเนื่องให้หายขาด อาการของโรคที่เข้าสู่ระยะสุดท้ายอาจพัฒนารุนแรงขึ้นได้เมื่อเชื้อไปอยู่ในระบบต่าง ๆ ของร่างกาย เช่น อัมพาต โรคหัวใจ ตาบอด ภาวะสมองเสื่อม ไร้สมรรถภาพทางเพศ เสียสติ หูหนวก และมีความเสี่ยงต่อการเสียชีวิตได้ • ในสตรีมีครรภ์อาจมีความเสี่ยงต่อการแท้งบุตรหรือทารกเสียชีวิตขณะแรกคลอด รวมไปถึงทารกอาจมีภาวะของโรคซิฟิลิสแต่กำเนิดหากเชื้อมีการส่งผ่านจากแม่ไปยังทารก ทำให้เกิดปัญหาความผิดปกติในอวัยวะหลายส่วนหลังจากคลอดภายในไม่กี่สัปดาห์ เช่น กระดูก ดวงตา ฟัน สมอง การได้ยิน,"https://siphhospital.com/th/news/article/share/974#:~:text=ซิฟิลิสเกิดจากแบคทีเรียที่,คือมีผื่นขึ้น%20หรือ https://www.cdc.gov/std/syphilis/stdfact-syphilis.htm"
ซ,ซี่โครงอักเสบ,Costochondritis,https://www.agnoshealth.com/diseases/ซี่โครงอักเสบ/costochondritis,costochondritis,โรค ซี่โครงอักเสบ (Costochondritis) เกิดจากอะไร และวิธีการรักษาเบื้องต้นเป็นอย่างไร,คือการอักเสบของกระดูกอ่อน ที่รวมซี่โครงเข้ากับกระดูกสันอก เป็นสาเหตุที่พบบ่อยของอาการเจ็บหน้าอก และ อาจปรากฏในคนหนุ่มสาวและวัยรุ่น เป็นบ่อยขึ้นในผู้หญิงหรือในผู้สูงอายุ อาการปวดมักจะหายไปหลังจากสองสามวัน สามารถเกิดขึ้นสลับกันในด้านใดด้านหนึ่ง หรือ ทั้งสองอย่าง อาจเกิดหลังการกระทบกระแทกบริเวณหน้าอก หรือ ยกของหนัก หรือ การออกกำลังกาย แต่บ่อยครั้งไม่พบสาเหตุที่ชัดเจน,อาการเจ็บหน้าอกเฉพาะที่ ซึ่งสามารถระบุตำแหน่งที่เจ็บได้ชัดเจน ลักษณะสำคัญคือ กดแล้วเจ็บ นอกจากนี้ อาการเจ็บจะมากขึ้นเมื่อเคลื่อนไหว หายใจลึก หรือจาม,อาศัยการซักประวัติ และ ตรวจร่างกายเป็นหลัก,หยุดพัก งดยกของหนัก หรือกิจกรรมใดๆ ที่ทำให้เกิดการกระทบกระแทก บริเวณหน้าอก หรือ เกิดการเคลื่อนไหวของบริเวณดังกล่าว ร่วมกับการกินยาแก้ปวดโดยเฉพาะยาต้านการอักเสบชนิดไม่ใช่สเตียรอยด์ เช่น ibuprofen หรือ naproxen,"อายุรแพทย์, กุมารแพทย์ กรณีอายุน้อยกว่า 15 ปี",หากมีอาการเจ็บแน่นหน้าอก เหมือนมีของหนักมาทับ อาจร้าวไปที่แขน ไหล่ คอ หรือกราม หรือ อาการเจ็บมีความรุนแรงมาก จนไม่สามารถดำเนินกิจกรรมต่าง ๆ ต่อไปได้ หรือ มีอาการใจสั่น เหงื่อออกมาก คล้ายจะวูบหมดสติร่วมด้วย ควรไปพบแพทย์ เนื่องจากสาเหตุการเจ็บหน้าอก อาจไม่ใช่กระดูกอ่อนซี่โครงอักเสบ,https://www.pobpad.com/costochondritis
ซ,ไซนัสอักเสบเรื้อรัง,Chronic sinusitis,https://www.agnoshealth.com/diseases/ไซนัสอักเสบเรื้อรัง/chronic-sinusitis,chronic-sinusitis,โรค ไซนัสอักเสบเรื้อรัง (Chronic sinusitis) เกิดจากอะไร และวิธีการรักษาเบื้องต้นเป็นอย่างไร,โรคไซนัสอักเสบ เกิดจากเยื่อบุไซนัสติดเชื้อไวรัสหรือเชื้อแบคทีเรียที่ผ่านเข้ามาทางกระบวนการหายใจ จนเนื้อเยื่อเกิดอาการบวม สารคัดหลั่งเมือกเหลวที่ถูกผลิตขึ้นจึงเกิดการอุดตันกลายเป็นหนองอักเสบหรือน้ำมูกเขียวข้น ทำให้เกิดการคัดจมูก น้ำมูกไหล มีอาการปวดบริเวณไซนัสที่อักเสบ และมีอาการป่วยอื่น ๆ ตามมา ไซนัสอักเสบมักเกิดจากการติดเชื้อไวรัส พบในอัตรา 90% ของผู้ป่วย หากไม่มีภาวะแทรกซ้อนหรือการพัฒนาโรคที่รุนแรงขึ้น อาการจะทุเลาลงและหายดีเองภายในเวลาประมาณ 2 อาทิตย์ ในขณะที่การติดเชื้อแบคทีเรียจนทำให้ไซนัสอักเสบจะพบได้ไม่บ่อยนัก ประมาณ 5-10% เท่านั้น และต้องได้รับการรักษาด้วยยาปฏิชีวนะหรือยาฆ่าเชื้อแบคทีเรียโดยเฉพาะ มักมีอาการนานกว่า 10 วัน หรืออาการแย่ลงหลังจากเป็นมานาน 5 วัน ส่วนสาเหตุที่ทำให้อาการอักเสบยังคงอยู่อย่างต่อเนื่อง ไม่ทุเลาลง หรือลุกลามยาวนานจนกลายเป็นไซนัสอักเสบระยะเรื้อรัง มีหลายปัจจัย เช่น การป่วยเป็นโรคภูมิแพ้ โดยเฉพาะภูมิแพ้อากาศและหอบหืด การเกิดเนื้องอกในจมูก การเกิดผนังกั้นช่องจมูกคด การมีภูมิคุ้มกันต่ำ และการสูบบุหรี่ เป็นต้น,โรคไซนัสอักเสบเฉียบพลัน คือผู้ป่วยมีอาการไม่เกิน 4 สัปดาห์ โรคไซนัสอักเสบชนิดกึ่งเฉียบพลัน คือผู้ป่วยมีอาการตั้งแต่ 4-12 สัปดาห์ โรคไซนัสอักเสบเรื้อรัง คือผู้ป่วยมีอาการตั้งแต่ 12 สัปดาห์ขึ้นไป และ อาจมีอาการของโรคไซนัสอักเสบเฉียบพลันแทรกเป็นระยะๆได้ • มีน้ำมูกหรือมีเสมหะที่มีลักษณะข้น สีเหลืองหรือเขียวในลำคอ หรือไหลลงคอ • หายใจติดขัด อึดอัด คัดจมูก • ลมหายใจมีกลิ่นเหม็น หรือคนรอบข้างบอกว่ามีกลิ่น • สามารถไอหรือเจ็บคอได้ • การรับรู้กลิ่นหรือรสชาติแย่ลง • ปวดบริเวณหัวตา หน้าผาก โหนกแก้ม จมูกบริเวณระหว่างคิ้ว และรอบๆ กระบอกตา • อาจปวดหัว มีไข้ อ่อนเพลีย หรือไอเรื้อรังร่วมด้วย,โดยทั่วไปการวินิจฉัยอาศัยลักษณะทางคลินิกเป็นส่วนใหญ่ ได้จากการซักประวัติ และการตรวจโพรงจมูก สำหรับภาพรังสีเอกซเรย์นั้นมีส่วนช่วยเฉพาะในรายที่อาการและอาการแสดงไม่สัมพันธ์กันหรือในรายที่ยากต่อการวินิจฉัย การตรวจเพิ่มเติมอื่นๆเช่น • การตรวจเอกซเรย์คอมพิวเตอร์ (CT Scan) • การตรวจคลื่นแม่เหล็กไฟฟ้า (MRI scan),สำหรับไซนัสอักเสบเรื้อรัง เชื้อแบคทีเรียอาจยังไม่ใช่สาเหตุของการเกิดโรค เพราะจากการศึกษาเพาะเชื้อที่แยกจากโพรงไซนัสของคนปกติและผู้ป่วยโรคไซนัสอักเสบเรื้อรัง พบการมีเชื้อแบคทีเรียไม่แตกต่างกันในคนทั้ง 2 กลุ่ม การให้ยาต้านจุลชีพรักษาผู้ป่วยในกลุ่มนี้ ยังไม่มีการวิจัยสนับสนุน ดังนั้นจึงควรเลือกให้ยาต้านจุลชีพในรายที่พบมีการเกิด ไซนัสอักเสบเฉียบพลันขึ้นซ้ำ (acute exacerbation) และควรทำการเพาะเชื้อเพื่อเลือกชนิดยาต้านจุลชีพ ที่เหมาะสมก่อนเสมอ เพราะจากการศึกษาในผู้ป่วยกลุ่มนี้ พบมีการเปลี่ยนแปลงชนิดของเชื้อแบคทีเรียในแต่ละระยะเวลา ที่ทำการเพาะเชื้อจากผู้ป่วยคนเดียวกัน,"หู คอ จมูก, กุมารแพทย์ กรณีอายุน้อยกว่า 15 ปี",ผู้ป่วยที่มีอาการดังต่อไปนี้ ควรเข้าพบแพทย์เนื่องจากอาจมีภาวะแทรกซ้อนของโรคไซนัสอักเสบ • เกิดภาวะประสาทรับกลิ่นแย่ลง (Hyposmia) หรือสูญเสียประสาทรับกลิ่น (Anosmia) • การติดเชื้อซ้ำซ้อน บริเวณเยื่อบุไซนัสอาจอักเสบซ้ำได้ด้วยสาเหตุอื่น ซึ่งจะเป็นผลให้อาการป่วยทรุดลงหรือพัฒนาไปสู่ภาวะไซนัสอักเสบเรื้อรัง • การติดเชื้อที่อวัยวะและโครงสร้างเซลล์บริเวณใกล้เคียงกับไซนัส เป็นกรณีที่อาจเกิดขึ้นได้แต่ไม่บ่อยนักแต่จัดว่าเป็นภาวะแทรกซ้อนที่รุนแรง เช่น การอักเสบที่ดวงตา เซลล์เนื้อเยื่ออักเสบ การอักเสบของกระดูกและไขกระดูก เป็นต้น ซึ่งจะมีอาการไข้สูงและปวดมากชัดเจน ร่วมกับมีการบวมตามตำแหน่งที่อักเสบ และอาจจะมีลักษณะคล้ายหนองอยู่ภายใน,http://www.rcot.org/2016/People/Detail/67
ซ,ไซนัสอักเสบติดเชื้อ,Acute bacterial sinusitis,https://www.agnoshealth.com/diseases/ไซนัสอักเสบติดเชื้อ/acute-bacterial-sinusitis,acute-bacterial-sinusitis,โรค ไซนัสอักเสบติดเชื้อ (Acute bacterial sinusitis) เกิดจากอะไร และวิธีการรักษาเบื้องต้นเป็นอย่างไร,โรคไซนัสอักเสบ เกิดจากเยื่อบุไซนัสติดเชื้อไวรัสหรือเชื้อแบคทีเรียที่ผ่านเข้ามาทางกระบวนการหายใจ จนเนื้อเยื่อเกิดอาการบวม สารคัดหลั่งเมือกเหลวที่ถูกผลิตขึ้นจึงเกิดการอุดตันกลายเป็นหนองอักเสบหรือน้ำมูกเขียวข้น ทำให้เกิดการคัดจมูก น้ำมูกไหล มีอาการปวดบริเวณไซนัสที่อักเสบ และมีอาการป่วยอื่น ๆ ตามมา ไซนัสอักเสบมักเกิดจากการติดเชื้อไวรัส พบในอัตรา 90% ของผู้ป่วย หากไม่มีภาวะแทรกซ้อนหรือการพัฒนาโรคที่รุนแรงขึ้น อาการจะทุเลาลงและหายดีเองภายในเวลาประมาณ 2 อาทิตย์ ในขณะที่การติดเชื้อแบคทีเรียจนทำให้ไซนัสอักเสบจะพบได้ไม่บ่อยนัก ประมาณ 5-10% เท่านั้น และต้องได้รับการรักษาด้วยยาปฏิชีวนะหรือยาฆ่าเชื้อแบคทีเรียโดยเฉพาะ มักมีอาการนานกว่า 10 วัน หรืออาการแย่ลงหลังจากเป็นมานาน 5 วัน ส่วนสาเหตุที่ทำให้อาการอักเสบยังคงอยู่อย่างต่อเนื่อง ไม่ทุเลาลง หรือลุกลามยาวนานจนกลายเป็นไซนัสอักเสบระยะเรื้อรัง มีหลายปัจจัย เช่น การป่วยเป็นโรคภูมิแพ้ โดยเฉพาะภูมิแพ้อากาศและหอบหืด การเกิดเนื้องอกในจมูก การเกิดผนังกั้นช่องจมูกคด การมีภูมิคุ้มกันต่ำ และการสูบบุหรี่ เป็นต้น,• โรคไซนัสอักเสบเฉียบพลัน คือผู้ป่วยมีอาการไม่เกิน 4 สัปดาห์ • โรคไซนัสอักเสบชนิดกึ่งเฉียบพลัน คือผู้ป่วยมีอาการตั้งแต่ 4-12 สัปดาห์ • โรคไซนัสอักเสบเรื้อรัง คือผู้ป่วยมีอาการตั้งแต่ 12 สัปดาห์ขึ้นไป และอาจมีอาการของโรคไซนัสอักเสบเฉียบพลันแทรกเป็นระยะๆได้ • มีน้ำมูกหรือมีเสมหะที่มีลักษณะข้น สีเหลืองหรือเขียวในลำคอ หรือไหลลงคอ • หายใจติดขัด อึดอัด คัดจมูก • ลมหายใจมีกลิ่นเหม็น หรือคนรอบข้างบอกว่ามีกลิ่น • สามารถไอหรือเจ็บคอได้ • การรับรู้กลิ่นหรือรสชาติแย่ลง • ปวดบริเวณหัวตา หน้าผาก โหนกแก้ม จมูกบริเวณระหว่างคิ้ว และรอบๆ กระบอกตา • อาจปวดหัว มีไข้ อ่อนเพลีย หรือไอเรื้อรังร่วมด้วย,โดยทั่วไปการวินิจฉัยอาศัยลักษณะทางคลินิกเป็นส่วนใหญ่ ได้จากการซักประวัติ และการตรวจโพรงจมูก สำหรับภาพรังสีเอกซเรย์นั้นมีส่วนช่วยเฉพาะในรายที่อาการและอาการแสดงไม่สัมพันธ์กันหรือในรายที่ยากต่อการวินิจฉัย การตรวจเพิ่มเติมอื่นๆเช่น • การตรวจเอกซเรย์คอมพิวเตอร์ (CT Scan) • การตรวจคลื่นแม่เหล็กไฟฟ้า (MRI scan),"• ในผู้ป่วยไซนัสอักเสบที่เกิดจากเชื้อไวรัส ส่วนใหญ่ให้การรักษาตามอาการ เช่น ให้ยาแก้ปวด, ให้ล้างจมูกด้วยน้ำเกลือและให้ยาสเตียรอยด์พ่นจมูก • ในผู้ป่วยไซนัสอักเสบเฉียบพลันที่เกิดจากเชื้อแบคทีเรีย ถ้าผู้ป่วยมีอาการไม่มาก เช่น ปวดเล็กน้อย ไข้ต่ำกว่า38.3°C แนะนำให้สังเกตอาการและรักษาตามอาการเช่นกัน แต่ควรพิจารณาพบแพทย์เพื่อรับยาปฏิชีวนะหรือยาฆ่าเชื้อ เมื่ออาการของผู้ป่วยไม่ดีขึ้น หรือมีอาการเลวลงภายใน 7 วัน","หู คอ จมูก, กุมารแพทย์ กรณีอายุน้อยกว่า 15 ปี",ผู้ป่วยที่มีอาการดังต่อไปนี้ ควรเข้าพบแพทย์เนื่องจากอาจมีภาวะแทรกซ้อนของโรคไซนัสอักเสบ • เกิดภาวะประสาทรับกลิ่นแย่ลง (Hyposmia) หรือสูญเสียประสาทรับกลิ่น (Anosmia) • การติดเชื้อซ้ำซ้อน บริเวณเยื่อบุไซนัสอาจอักเสบซ้ำได้ด้วยสาเหตุอื่น ซึ่งจะเป็นผลให้อาการป่วยทรุดลงหรือพัฒนาไปสู่ภาวะไซนัสอักเสบเรื้อรัง • การติดเชื้อที่อวัยวะและโครงสร้างเซลล์บริเวณใกล้เคียงกับไซนัส เป็นกรณีที่อาจเกิดขึ้นได้แต่ไม่บ่อยนักแต่จัดว่าเป็นภาวะแทรกซ้อนที่รุนแรง เช่น การอักเสบที่ดวงตา เซลล์เนื้อเยื่ออักเสบ การอักเสบของกระดูกและไขกระดูก เป็นต้น ซึ่งจะมีอาการไข้สูงและปวดมากชัดเจน ร่วมกับมีการบวมตามตำแหน่งที่อักเสบ และอาจจะมีลักษณะคล้ายหนองอยู่ภายใน,https://www.si.mahidol.ac.th/sidoctor/e-pl/articledetail.asp?id=446 http://www.rcot.org/2016/People/Detail/67
ซ,ไซนัสอักเสบ,Acute non-bacterial sinusitis,https://www.agnoshealth.com/diseases/ไซนัสอักเสบ/acute-non-bacterial-sinusitis,acute-non-bacterial-sinusitis,โรค ไซนัสอักเสบ (Acute non-bacterial sinusitis) เกิดจากอะไร และวิธีการรักษาเบื้องต้นเป็นอย่างไร,โรคไซนัสอักเสบ เกิดจากเยื่อบุไซนัสติดเชื้อไวรัสหรือเชื้อแบคทีเรียที่ผ่านเข้ามาทางกระบวนการหายใจ จนเนื้อเยื่อเกิดอาการบวม สารคัดหลั่งเมือกเหลวที่ถูกผลิตขึ้นจึงเกิดการอุดตันกลายเป็นหนองอักเสบหรือน้ำมูกเขียวข้น ทำให้เกิดการคัดจมูก น้ำมูกไหล มีอาการปวดบริเวณไซนัสที่อักเสบ และมีอาการป่วยอื่น ๆ ตามมา ไซนัสอักเสบมักเกิดจากการติดเชื้อไวรัส พบในอัตรา 90% ของผู้ป่วย หากไม่มีภาวะแทรกซ้อนหรือการพัฒนาโรคที่รุนแรงขึ้น อาการจะทุเลาลงและหายดีเองภายในเวลาประมาณ 2 อาทิตย์ ในขณะที่การติดเชื้อแบคทีเรียจนทำให้ไซนัสอักเสบจะพบได้ไม่บ่อยนัก ประมาณ 5-10% เท่านั้น และต้องได้รับการรักษาด้วยยาปฏิชีวนะหรือยาฆ่าเชื้อแบคทีเรียโดยเฉพาะ มักมีอาการนานกว่า 10 วัน หรืออาการแย่ลงหลังจากเป็นมานาน 5 วัน ส่วนสาเหตุที่ทำให้อาการอักเสบยังคงอยู่อย่างต่อเนื่อง ไม่ทุเลาลง หรือลุกลามยาวนานจนกลายเป็นไซนัสอักเสบระยะเรื้อรัง มีหลายปัจจัย เช่น การป่วยเป็นโรคภูมิแพ้ โดยเฉพาะภูมิแพ้อากาศและหอบหืด การเกิดเนื้องอกในจมูก การเกิดผนังกั้นช่องจมูกคด การมีภูมิคุ้มกันต่ำ และการสูบบุหรี่ เป็นต้น,โรคไซนัสอักเสบเฉียบพลัน คือผู้ป่วยมีอาการไม่เกิน 4 สัปดาห์ โรคไซนัสอักเสบชนิดกึ่งเฉียบพลัน คือผู้ป่วยมีอาการตั้งแต่ 4-12 สัปดาห์ โรคไซนัสอักเสบเรื้อรัง คือผู้ป่วยมีอาการตั้งแต่ 12 สัปดาห์ขึ้นไป และอาจมีอาการของโรคไซนัสอักเสบเฉียบพลันแทรกเป็นระยะๆได้ • มีน้ำมูกหรือมีเสมหะที่มีลักษณะข้น สีเหลืองหรือเขียวในลำคอ หรือไหลลงคอ • หายใจติดขัด อึดอัด คัดจมูก • ลมหายใจมีกลิ่นเหม็น หรือคนรอบข้างบอกว่ามีกลิ่น • สามารถไอหรือเจ็บคอได้ • การรับรู้กลิ่นหรือรสชาติแย่ลง • ปวดบริเวณหัวตา หน้าผาก โหนกแก้ม จมูกบริเวณระหว่างคิ้ว และรอบๆ กระบอกตา • อาจปวดหัว มีไข้ อ่อนเพลีย หรือไอเรื้อรังร่วมด้วย,โดยทั่วไปการวินิจฉัยอาศัยลักษณะทางคลินิกเป็นส่วนใหญ่ ได้จากการซักประวัติ และการตรวจโพรงจมูก สำหรับภาพรังสีเอกซเรย์นั้นมีส่วนช่วยเฉพาะในรายที่อาการและอาการแสดงไม่สัมพันธ์กันหรือในรายที่ยากต่อการวินิจฉัย การตรวจเพิ่มเติมอื่นๆเช่น • การตรวจเอกซเรย์คอมพิวเตอร์ (CT Scan) • การตรวจคลื่นแม่เหล็กไฟฟ้า (MRI scan),"• ในผู้ป่วยไซนัสอักเสบที่เกิดจากเชื้อไวรัส ส่วนใหญ่ให้การรักษาตามอาการ เช่น ให้ยาแก้ปวด, ให้ล้างจมูกด้วยน้ำเกลือและให้ยาสเตียรอยด์พ่นจมูก • ในผู้ป่วยไซนัสอักเสบเฉียบพลันที่เกิดจากเชื้อแบคทีเรีย ถ้าผู้ป่วยมีอาการไม่มาก เช่น ปวดเล็กน้อย ไข้ต่ำกว่า38.3°C แนะนำให้สังเกตอาการและรักษาตามอาการเช่นกัน แต่ควรพิจารณาพบแพทย์เพื่อรับยาปฏิชีวนะหรือยาฆ่าเชื้อ เมื่ออาการของผู้ป่วยไม่ดีขึ้น หรือมีเลวลงภายใน 7 วัน","หู คอ จมูก, กุมารแพทย์ กรณีอายุน้อยกว่า 15 ปี",ผู้ป่วยที่มีอาการดังต่อไปนี้ ควรเข้าพบแพทย์เนื่องจากอาจมีภาวะแทรกซ้อนของโรคไซนัสอักเสบ • เกิดภาวะประสาทรับกลิ่นแย่ลง (Hyposmia) หรือสูญเสียประสาทรับกลิ่น (Anosmia) • การติดเชื้อซ้ำซ้อน บริเวณเยื่อบุไซนัสอาจอักเสบซ้ำได้ด้วยสาเหตุอื่น ซึ่งจะเป็นผลให้อาการป่วยทรุดลงหรือพัฒนาไปสู่ภาวะไซนัสอักเสบเรื้อรัง • การติดเชื้อที่อวัยวะและโครงสร้างเซลล์บริเวณใกล้เคียงกับไซนัส เป็นกรณีที่อาจเกิดขึ้นได้แต่ไม่บ่อยนักแต่จัดว่าเป็นภาวะแทรกซ้อนที่รุนแรง เช่น การอักเสบที่ดวงตา เซลล์เนื้อเยื่ออักเสบ การอักเสบของกระดูกและไขกระดูก เป็นต้น ซึ่งจะมีอาการไข้สูงและปวดมากชัดเจน ร่วมกับมีการบวมตามตำแหน่งที่อักเสบ และอาจจะมีลักษณะคล้ายหนองอยู่ภายใน,https://www.si.mahidol.ac.th/sidoctor/e-pl/articledetail.asp?id=446 http://www.rcot.org/2016/People/Detail/67
ต,ต่อมไทรอยด์อักเสบ,Thyroiditis,https://www.agnoshealth.com/diseases/ต่อมไทรอยด์อักเสบ/thyroiditis,thyroiditis,โรค ต่อมไทรอยด์อักเสบ (Thyroiditis) เกิดจากอะไร และวิธีการรักษาเบื้องต้นเป็นอย่างไร,ต่อมไทรอยด์อักเสบ เป็นโรคที่มีการอักเสบของเนื้อเยื่อไทรอยด์ มีสาเหตุและอาการที่แตกต่างกันได้หลายชนิด ทั้งจากไวรัส หรือจากภูมิคุ้มกันตัวเองทำลายต่อม ส่งผลให้เกิดไทรอยด์ต่ำหรือสูงผิดปกติก็ได้ แต่สำหรับโรคไทรอยด์อักเสบในบทความนี้จะอธิบายถึง ต่อมไทรอยด์อักเสบจากไวรัส (subacute thyroiditis) ซึ่งผู้ป่วยมักมีประวัติเป็นโรคติดเชื้อไวรัส (เช่น ไข้หวัด คางทูม หัด) นำมาก่อน,• ผู้ป่วยมักมีอาการ ไข้ต่ำ ๆ อ่อนเพลีย คอโต เกิดขึ้นฉับพลัน • อาจมีอาการเจ็บคอ ซึ่งอาจร้าวไปที่หู ขากรรไกร ท้ายทอย • อาการมักเป็นอยู่นานเป็นสัปดาห์ ๆ หรือเป็นเดือนๆ • ในช่วงแรกอาจมีอาการของต่อมไทรอยด์ทำงานมากผิดปกติ คือ น้ำหนักลด ใจสั่น ชีพจนเต้นเร็ว มือสั่น ขี้ร้อน เหงื่อออกง่าย แล้วต่อมาจึงมีภาวะขาดไทรอยด์ ตามมา ซึ่งมีอาการ คือ น้ำหนักขึ้น อ่อนเพลีย ขี้หนาว ท้องผูก ผิวแห้ง ใบหน้าบวมโต เสียงแหบ ปวดกล้ามเนื้อ ต่อมาจะค่อยๆ หายเป็นปกติได้เองในที่สุด ซึ่งอาจใช้เวลานาน 2 - 3 เดือน,อาศัยการซักประวัติและการตรวจร่างกาย ร่วมกับการตรวจระดับฮอร์โมนไทรอยด์เพิ่มเติม,ให้ยาลดอาการอักเสบ หรือในรายที่มีการอักเสบรุนแรงแพทย์อาจให้ยากลุ่มสเตียรอยด์เป็นระยะสั้นๆร่วมด้วย ถ้ามีภาวะต่อมไทรอยด์ทำงานเกิน อาจให้ยาต้านไทรอยด์ หรือถ้ามีภาวะขาดไทรอยด์ (ซึ่งมักเป็นชั่วคราว) แพทย์จะให้ฮอร์โมนไทรอยด์เสริม ทั้งนี้ขึ้นอยู่กับว่าอาการแสดงในขณะที่พบแพทย์นั้นอยู่ในช่วงระยะใดของโรค,"อายุรแพทย์ต่อมไร้ท่อ, กุมารแพทย์ ระบบต่อมไร้ท่อ กรณีอายุน้อยกว่า 15 ปี",หากผู้ป่วยคลำได้ก้อนที่บริเวณต่อมไทรอยด์ ควรพบแพทย์เพื่อทำการตรวจเพิ่มเติมอย่างละเอียดเสมอ เพื่อวินิจฉัยแยกโรคให้ได้ว่าเป็นก้อนมะเร็งหรือไม่,"https://www.bumrungrad.com/th/health-blog/september-2017/thyroiditis https://www.msdmanuals.com/professional/endocrine-and-metabolic-disorders/thyroid-disorders/subacute-thyroiditis#:~:text=Subacute%20thyroiditis%20is%20an%20acute,and%20with%20thyroid%20function%20tests ."
ต,ต่อมน้ำเหลืองที่คอติดเชื้อ,Cervical Lymphadenitis,https://www.agnoshealth.com/diseases/ต่อมน้ำเหลืองที่คอติดเชื้อ/cervical-lymphadenitis,cervical-lymphadenitis,โรค ต่อมน้ำเหลืองที่คอติดเชื้อ (Cervical Lymphadenitis) เกิดจากอะไร และวิธีการรักษาเบื้องต้นเป็นอย่างไร,ต่อมน้ำเหลืองซึ่งเป็นต่อมที่มีอยู่ทั่วร่างกาย ภายในประกอบด้วยเซลล์เม็ดเลือดขาวมีหน้าที่สำคัญในการช่วยต่อสู้กับสิ่งแปลกปลอม เชื้อโรค เชื้อไวรัส และแบคทีเรียต่าง ๆ ต่อมน้ำเหลืองโตเป็นอาการบ่งบอกถึงความผิดปกติที่เกิดขึ้น ส่วนใหญ่มีสาเหตุมาจากการติดเชื้อ ส่วนน้อยเกิดจากภาวะอื่นๆ เช่น มะเร็ง ในกรณีที่ต่อมน้ำเหลืองที่คอโต อาจเกิดจากการติดเชื้อทางเดินหายใจส่วนบน การติดเชื้อที่หู มีการติดเชื้อในช่องปาก ฟันผุ หรือการติดเชื้อที่ผิวหนังบริเวณศีรษะ ต่อมน้ำเหลืองที่โตขึ้นนั้นอาจหายดีหรือกลับไปเป็นปกติเมื่อการติดเชื้อไวรัสหรือแบคทีเรียนั้นดีขึ้นแล้ว,• ต่อมน้ำเหลืองบวมโตขึ้น • รู้สึกปวด หรือกดเจ็บ • ผิวหนังบริเวณดังกล่าวแดง สัมผัสแล้วรู้สึกอุ่น • อาการที่บ่งชี้ถึงการติดเชื้อบริเวณศีรษะ เช่น เจ็บคอ น้ำมูกไหล เป็นไข้ ปวดหู ฟันผุ,ส่วนใหญ่ สามารถให้การวินิจฉัย และการรักษาได้ ด้วยการซักประวัติและตรวจร่างกาย โดยจะซักประวัติรายละเอียดการโตของต่อมน้ำเหลืองและอาการอื่นๆ ที่พบร่วม ตรวจร่างกาย คลำต่อมน้ำเหลือง ตรวจช่องปาก จมูก หู อย่างไรก็ตาม ในผู้ป่วยบางราย หากไม่ได้ข้อสรุป หรือแพทย์สงสัยว่าต่อมน้ำเหลืองโตจากสาเหตุอื่นๆที่ไม่ใช่การติดเชื้อ อาจต้องเจาะเลือด ตรวจชิ้นเนื้อต่อมน้ำเหลือง หรือส่งตรวจเอกซเรย์ หรือ เอกซเรย์คอมพิวเตอร์ (CT scan) ร่วมด้วย,วิธีการรักษาภาวะต่อมน้ำเหลืองโตในผู้ป่วยแต่ละรายอาจมีความแตกต่างกันไปขึ้นอยู่กับสาเหตุที่แพทย์ตรวจพบ เช่น หากเกิดจากการติดเชื้อแบคทีเรียจะรักษาโดยใช้ยาปฏิชีวนะ แต่หากเกิดจากเชื้อไวรัสก็มักจะปล่อยให้หายไปได้เอง เป็นต้น หากรู้สึกเจ็บหรือกดแล้วเจ็บก็อาจรับประทานยาบรรเทาอาการปวด เช่น ไอบูโพรเฟน หรือพาราเซตามอล พักผ่อนให้เพียงพอ,"หู คอ จมูก, กุมารแพทย์ กรณีอายุน้อยกว่า 15 ปี",หากมีอาการต่อไปนี้ ต้องระวังว่าต่อมน้ำเหลืองที่โตอาจมาจากสาเหตุที่ไม่ใช่การติดเชื้อทั่วไป เช่น อาจเป็นเชื้อวัณโรค หรือเกิดจากสาเหตุอื่นๆ เช่น มะเร็ง • ต่อมน้ำเหลืองบวมโตขึ้นโดยไม่มีอาการอื่นร่วมด้วย • มีอาการบวมโตขึ้นเรื่อย ๆ หรือเป็นมานานกว่า 2-4 สัปดาห์ • เกิดขึ้นพร้อมกับมีไข้เรื้อรัง เหงื่อออกตอนกลางคืน หรือน้ำหนักลดลงโดยไม่ทราบสาเหตุ • มีอาการกลืนหรือหายใจลำบาก,https://www.rama.mahidol.ac.th/ramachannel/article/lymphoma_cancer/ http://med.swu.ac.th/msmc/opd_ent/index.php/news-menu/226-2018-06-07-02-55-22
ต,เต้านมอักเสบ,Mastitis,https://www.agnoshealth.com/diseases/เต้านมอักเสบ/mastitis,mastitis,โรค เต้านมอักเสบ (Mastitis) เกิดจากอะไร และวิธีการรักษาเบื้องต้นเป็นอย่างไร,เต้านมอักเสบ เกิดจากการติดเชื้อของเนื้อเยื่อเต้านม โดยเกิดจากเชื้อแบคทีเรียเข้าไปในท่อน้ำนมผ่านรอยแตกบริเวณหัวนม ส่วนมากมักเกิดขณะให้นมบุตร แต่สามารถเกิดได้ในหญฺิงทุกวัยจนถึงวัยหมดประจำเดือนได้ นอกจากนี้เต้านมอักเสบอาจเป็นอาการของโรคมะเร็งเต้านมได้อีกด้วย ปัจจัยเสี่ยงของเต้านมอักเสบคือ โรคเบาหวาน โรคภูมิคุ้มกันบกพร่อง หรือมีโรคเรื้อรัง,เต้านมอักเสบมักมีอาการปวด บวม แดง ร้อน และอาจมีอาการร่วมดังนี้ • ปวดเมื่อยตัว • อ่อนเพลีย • มีไข้ หนาวสั่น • มีก้อนที่เต้านม อาจเป็นฝี • มีหนองไหลจากฝี หรือไหลออกทางหัวนมได้,• เต้านมอักเสบสามารถวินิจฉัยได้จากประวัติและการตรวจร่างกาย • แพทย์อาจตรวจอัลตราซาวด์เพื่อช่วยในการวินัจฉัยแยกระหว่างเต้านมอักเสบและฝีในเต้านม • การเพาะเชื้อจากน้ำนมหรือหนอง สามารถช่วยในการเลือกใช้ยาฆ่าเชื้อให้เหมาสม • อาจตรวจแมมโมแกรมหรือตรวจเนื้อเยื่อเต้านมในกรณีที่รักษาแล้วไม่ดีขึ้นหรือเต้านมอักเสบขณะไม่ได้ให้นมบุตร เนื่องจากมะเร็งเต้านมบางชนิดสามารถมีอาการแสดงเหมือนเต้านมอักเสบได้,การรักษาเต้านมอักเสบจากการติดเชื้อ สามารถรักษาด้วยการใช้ยาบรรเทาอาการปวด เช่น พาราเซตามอล หรือไอบูโพรเฟน และอาจใช้ยาฆ่าเชื้อร่วมด้วย โดยสามารถให้นมบุตรด้วยเต้านมข้างนั้นต่อได้ การให้นมบุตรอย่างต่อเนื่องจะช่วยลดการคัดตึงเต้านมและช่วยให้อาการดีขึ้นได้ หากมีฝีหนองเต้านม ต้องรับการเจาะระบายหนอง และห้ามให้นมบุตรที่เต้านมข้างนั้น,"ศัลยแพทย์เต้านม, ศัลยแพทย์เด็ก กรณีอายุน้อยกว่า 15 ปี",เต้านมอักเสบไม่ทำให้เกิดมะเร็งเต้านม แต่มะเร็งเต้านมสามารถมีอาการเหมือนเต้านมอักเสบได้ หากรักษาแล้วอาการไม่ดีขึ้น อาจต้องตรวจแมมโมแกรมหรือตรวจเพิ่มเติม,https://www.webmd.com/women/guide/breast-infection#1 https://w1.med.cmu.ac.th/obgyn/index.php?option=com_content&view=article&id=387:breastfeeding&catid=40&Itemid=482
ต,ตามัวไม่ทราบสาเหตุ,Blurry vision unspecified,https://www.agnoshealth.com/diseases/ตามัวไม่ทราบสาเหตุ/blurry-vision-unspecified,blurry-vision-unspecified,โรค ตามัวไม่ทราบสาเหตุ (Blurry vision unspecified) เกิดจากอะไร และวิธีการรักษาเบื้องต้นเป็นอย่างไร,ตามัว คืออาการที่ดวงตาไม่สามารถมองเห็นสิ่งต่าง ๆ ได้อย่างชัดเจน อาจเกิดขึ้นได้พร้อมกันทั้ง 2 ข้าง โดยสาเหตุเป็นได้จากความผิดปกติของดวงตา ไม่ว่าจะเป็นการติดเชื้อ ความผิดปกติของกล้ามเนื้อรอบดวงตา สายตาสั้น สายตายาว ความผิดปกติของเส้นประสาทที่เลี้ยงดวงตา หรือผลกระทบจากโรคอื่น เช่น โรคหลอดเลือดสมอง โรคไมเกรน โรคต้อหิน ต้อกระจก ต้อเนื้อ หรือโรคเบาหวานขึ้นตา เป็นต้น อาการตามัวอาจทำให้ดวงตาแดง ระคายเคืองและไวต่อแสง หรืออาจทำให้ผู้ป่วยรู้สึกปวดศีรษะได้อีกด้วย,นอกจากอาการตามัวแล้ว ผู้ป่วยอาจจะมีอาการผิดปกติของตาได้ทั้งหมดขึ้นอยู่กับสาเหตุที่ทำให้เกิดอาการตามัว อาการต่างๆเช่น ปวดตา มีขี้ตา ตาแห้ง ตาแดง มีน้ำตา มองเห็นภาพบิดเบี้ยว เห็นวัตถุแปลกๆลอยไปมาในตา เป็นต้น,จักษุแพทย์จะซักประวัติและการตรวจร่างกาย หรือมีใช่อุปกรณ์ในการตรวจเพิ่มเติมขึ้นอยู่กับโรคที่แพทย์สงสัย เช่นการใช้กล้องจุลทรรศน์สำหรับตรวจตาชนิดลำแสงแคบ การตรวจความดันลูกตา การตรวจเลือด เป็นต้น,ขึ้นอยู่กับสาเหตุที่ทำให้เกิดอาการตามัวเป็นหลัก,"จักษุแพทย์, กุมารแพทย์ ระบบประสาท กรณีอายุน้อยกว่า 15 ปี",ผู้ป่วยที่มีอาการตามัวร่วมกับอาการต่อไปนี้ควรพิจารณาพบจักษุแพทย์เพื่อรับการตรวจเพิ่มเติม • เจ็บตามาก • บริเวณตาขาวเริ่มเป็นสีแดง • ปวดศีรษะมาก • ใบหน้าบิดเบี้ยว • พูดลำบากหรือติดขัด • ไม่สามารถควบคุมกล้ามเนื้อข้างใดข้างหนึ่งได้ • มีปัญหาในการมองเห็น หรือสูญเสียการมองเห็นบางส่วนหรือทั้งหมดชั่วคราว,https://www.pobpad.com/ตามัว https://www.bangkokhospital.com/content/blurred-vision-cataracts
ต,ตาแห้ง,Dry eyes,https://www.agnoshealth.com/diseases/ตาแห้ง/dry-eyes,dry-eyes,โรค ตาแห้ง (Dry eyes) เกิดจากอะไร และวิธีการรักษาเบื้องต้นเป็นอย่างไร,ตาแห้ง เป็นภาวะที่พบได้บ่อยและพบได้ในทุกเพศทุกวัย แม้ว่าจะดูเหมือนไม่ใช่อาการรุนแรง แต่การปล่อยทิ้งไว้ในระยะยาวโดยไม่ทำการรักษาจะทำให้อาการเคืองตารุนแรงยิ่งขึ้น จนอาจเกิดการอักเสบและการดึงรั้งของเปลือกตาทำให้ขนตาลงมาทิ่มตา ซึ่งหากเกิดการระคายเคืองจนกระจกตาเป็นแผลอาจต้องทำการผ่าตัดแก้ไขในที่สุด สาเหตุของตาแห้ง เช่น • ความเสื่อมของต่อมน้ำตาไมโบเมียน ซึ่งเป็นต่อมที่อยู่ที่เปลือกตา ทำหน้าที่สร้างน้ำตามาหล่อลื่นดวงตา • ความไม่สมดุลของฮอร์โมนในร่างกาย โดยเฉพาะในเพศหญิง ทำให้คุณภาพของน้ำตาลดลง • การใส่คอนแทคเลนส์ • อาการภูมิแพ้ที่ตาซึ่งอาจเกิดจากสิ่งแวดล้อมที่มีฝุ่น ควัน มลภาวะ • พฤติกรรมการใช้ชีวิตประจำวัน เช่น การจ้องหน้าจอคอมพิวเตอร์หรือสมาร์ทโฟนเป็นเวลานานเกินไป • การใช้ยาบางประเภท เช่น ยาคุมกำเนิด ยาแก้แพ้ ยาต้านซึมเศร้า ยาลดความดันโลหิตบางชนิด เป็นต้น,• คันตา แสบตา ระคายเคืองตา • มีความรู้สึกเหมือนมีสิ่งแปลกปลอมคล้ายทรายหรือฝุ่นอยู่ในตา • แพ้แสง แพ้ลม • บริเวณตาขาวมีสีแดงจากการอักเสบ ขอบเปลือกตาแดง • ตามัวในบางขณะ • รู้สึกไม่สบายตาเมื่อตื่นนอน,การซักประวัติผู้ป่วย เช่น อาการ ประวัติสุขภาพ ประวัติการใช้ยา เป็นต้น เพื่อประเมินปัจจัยเสี่ยงที่มีผลให้เกิดภาวะตาแห้ง การตรวจอื่นๆ เช่น • การตรวจดูคุณภาพของน้ำตา • การตรวจวัดปริมาณน้ำตา • การตรวจต่อมน้ำตาไมโบเมียนด้วยกล้องชนิดพิเศษ เพื่อดูความเสียหายของต่อมน้ำตา,• การใช้น้ำตาเทียมเพิ่มความชุ่มชื้นให้ดวงตา • การใช้ยาหยอดตากลุ่มสเตียรอยด์ เพื่อลดการอักเสบของผิวเยื่อบุตา และช่วยบรรเทาอาการคันระคายเคืองตา แต่การใช้ยากลุ่มนี้จะต้องอยู่ภายใต้การดูแลของแพทย์และใช้เป็นช่วงเวลาสั้นๆ เท่านั้น • การทำความสะอาดเปลือกตาด้วยน้ำยาพิเศษ เพื่อกำจัดเชื้อโรคหรือสิ่งสกปรกที่อยู่บริเวณรอบเปลือกตา • การประคบน้ำอุ่นอุณหภูมิประมาณ 41-43 องศาเซลเซียสเป็นประจำเช้า-เย็น • การนวดและทำความสะอาดเปลือกตา (การกดรีดไขมันตามแนวการวางตัวของต่อมไมโบเมียนที่ขอบเปลือกตา) • การปรับพฤติกรรมการใช้ชีวิต ลดการเพ่งหน้าจอคอมพิวเตอร์หรือสมาร์ทโฟน และพักสายตาเป็นระยะๆ,"จักษุแพทย์, กุมารแพทย์ กรณีอายุน้อยกว่า 15 ปี","หากปล่อยให้มีภาวะตาแห้งโดยไม่ทำการรักษา อาจส่งผลให้เกิดภาวะอื่นๆ ตามมา เช่น การอักเสบของเปลือกตา, การดึงรั้งของเปลือกตาทำให้ขนตาลงมาทิ่มตา หรือกระจกตาเป็นแผล",https://www.bumrungrad.com/th/conditions/dry-eyes https://www.siphhospital.com/th/news/article/share/665/DryEyes
ต,ต้อหินเฉียบพลัน,Acute Glaucoma,https://www.agnoshealth.com/diseases/ต้อหินเฉียบพลัน/acute-glaucoma,acute-glaucoma,โรค ต้อหินเฉียบพลัน (Acute Glaucoma) เกิดจากอะไร และวิธีการรักษาเบื้องต้นเป็นอย่างไร,ต้อหินเฉียบพลัน คือ อาการที่ความดันในลูกตาเพิ่มสูงขึ้นอย่างรวดเร็ว ทำให้มีอาการปวดตา ตาแดง มีอาการตามัว บางคนน้ำตาไหล และมักเป็นมากจนผู้ป่วยมีอาการคลื่นไส้ อาเจียน ปวดหัว สาเหตุที่พบบ่อยๆ ดังนี้ • ช่องด้านหน้าลูกตาแคบ ซึ่งช่องด้านหน้าของลูกตานี้เป็นที่ระบายน้ำในลูกตา เมื่อช่องนี้แคบก็มีโอกาสที่การระบายน้ำในลูกตาจะลดลงและทำให้ความดันตาเพิ่มสูงขึ้นได้ อาจพบภาวะนี้ในคนไข้ สายตายาว ต้อกระจกที่ปล่อยไว้จนสุก หรือ เลนส์แก้วตาเคลื่อนจากอุบัติเหตุ หรือโรคบางอย่าง นอกจากนี้ยาบางชนิด เช่น ยากันชัก (topiramate) ยาลดน้ำมูก ยารักษาอาการซึมเศร้าบางชนิด นอกจากนี้การหยอดยาบางประเภท ก็เป็นสาเหตุได้ • มีอาการอักเสบในลูกตา ทั้งโรคม่านตาอักเสบ และการอักเสบที่เกิดจากต้อกระจกที่สุกจนเกิดการอักเสบ,ผู้ป่วยจะมีอาการปวดตา และปวดศีรษะข้างหนึ่งอย่างฉับพลันรุนแรงต่อเนื่อง มักจะปวดจนนอนไม่หลับ กินยาบรรเทาปวดก็ไม่ทุเลา นอกจากนี้ ยังพบว่ามีอาการตาพร่ามัว มองเห็นแสงสีรุ้ง และคลื่นไส้อาเจียนร่วมด้วย หากสังเกตุดูที่ตาขาวจะพบว่ามีลักษณะแดงมากขึ้นและอาจสังเกตุได้ว่าบริเวณกระจกตาดำดูขุ่นกว่าปกติ บางรายอาจมีอาการนำมาก่อนเป็นสัปดาห์หรือเป็นเดือน คือปวดตา ตาแดง ตาพร่า เห็นแสงสีรุ้งเป็นพักๆ อาการมักจะเป็นตอนหัวค่ำ หรือขณะอยู่ในที่มืด (รูม่านตาขยาย) หรือขณะมีอารมณ์หงุดหงิด โกรธ (เพราะจะมีเลือดไปคั่งที่กล้ามเนื้อม่านตา ทำให้มุมระบายน้ำเลี้ยงลูกตา ยิ่งแคบมากยิ่งขึ้น) แต่ละครั้งอาจเป็นอยู่นาน 1-2 ชั่วโมง ก็อาจทุเลาไปได้เอง,นอกจากการซักประวัติแล้ว จักษุแพทย์มีแนวทางการวินิจฉัยดังต่อไปนี้ • การตรวจตาด้วย slit-lamp microscopy • การตรวจวัดความดันภายในลูกตา • การตรวจลักษณะมุมตา • การตรวจลักษณะของขั้วประสาทตา • การตรวจลานสายตา,เนื่องจากโรคต้อหินเส้นประสาทตาจะถูกทำลายอย่างถาวร การรักษาจึงเป็นการประคับประคองเพื่อให้ประสาทตาไม่ถูกทำลายมากขึ้นและเพื่อคงการมองเห็นที่มีอยู่ให้นานที่สุด ทั้งนี้การรักษาจะขึ้นกับชนิดและระยะของโรค • การรักษาด้วยยา มีเป้าหมายในการรักษาเพื่อลดความดันตาให้อยู่ในระดับที่ประสาทตาไม่ถูกทำลายมากขึ้น ในปัจจุบันยารักษาต้อหินมีหลายกลุ่ม ซึ่งยาหยอดเหล่านี้จะออกฤทธิ์ลดการสร้างน้ำหล่อเลี้ยงลูกตาหรือช่วยให้การไหลเวียนออกของน้ำหล่อเลี้ยงลูกตาดีขึ้น การรักษาด้วยยาจำเป็นต้องหยอดยาอย่างสม่ำเสมอตามแพทย์สั่ง และแพทย์จะนัดติดตามอาการเป็นระยะๆ เพื่อประเมินผลการรักษา การดำเนินโรค และผลข้างเคียงจากยา • การใช้เลเซอร์ โดยประเภทของเลเซอร์ที่ใช้จะขึ้นกับชนิดของต้อหินและระยะของโรค • การผ่าตัด ใช้รักษาผู้ป่วยที่การรักษาด้วยยาหรือเลเซอร์ไม่สามารถควบคุมความดันตาได้,"จักษุแพทย์, กุมารแพทย์ กรณีอายุน้อยกว่า 15 ปี",เนื่องจากโรคต้อหินเฉียบพลันมักมีอาการรุนแรงและมีผลแทรกซ้อนตามมาได้มาก สามารถทำให้ตาบอดได้ ถ้าไม่ได้รับการรักษา ผู้ป่วยที่มีอาการเข้าได้กับโรคต้อหินเฉียบพลันควรพิจารณาพบจักษุแพทย์โดยเร็ว,https://www.bumrungrad.com/th/conditions/glaucoma https://www.paolohospital.com/th-TH/phahol/Article/Details//บทความ-โรคตา/ต้อหินเฉียบพลัน
ต,ตากุ้งยิง,Hordeolum,https://www.agnoshealth.com/diseases/ตากุ้งยิง/hordeolum,hordeolum,โรค ตากุ้งยิง (Hordeolum) เกิดจากอะไร และวิธีการรักษาเบื้องต้นเป็นอย่างไร,การอักเสบบริเวณขอบเปลือกตา เป็นตุ่มนูนบวมเล็ก ๆ คล้ายสิว ทำให้เกิดความเจ็บปวด ตากุ้งยิง แบ่งเป็น 2 ชนิด คือ • ตากุ้งยิงภายนอก มีตุ่มบวมเกิดขึ้นที่ขอบเปลือกตาด้านนอก อาจพัฒนาจนอักเสบและมีหัวหนอง ซึ่งจะสร้างความเจ็บปวดเมื่อสัมผัสโดน • ตากุ้งยิงภายใน มีตุ่มบวมเกิดขึ้นด้านในของเปลือกตา สร้างความเจ็บปวดน้อยกว่าตากุ้งยิงภายนอก สาเหตุที่ทำให้เกิดตากุ้งยิงมาจากการติดเชื้อแบคทีเรีย หรือเกิดเนื่องจากมีการอุดตันของต่อมบริเวณเปลือกตานำมาก่อนแล้วเกิดการติดเชื้อในบริเวณนั้นตามมา สาเหตุที่ทำให้เกิดติดเชื้อได้ง่ายได้แก่ เปลือกตาไม่สะอาด มักเกิดจากการขยี้ตาบ่อยๆ ใส่หรือถอดคอนแทคเลนส์ด้วยมือที่ไม่สะอาด,• มีตุ่มหนองคล้ายสิว หรือ ตุ่มนูนบวม เกิดขึ้นบริเวณเปลือกตาด้านนอก หรือเปลือกตาด้านใน • เปลือกตาบวม สร้างความเจ็บปวด • เปลือกตา หรือดวงตามีสีแดง • อาจมีน้ำตาไหลร่วมด้วย,การวินิจฉัยโรคใช้เพียงการซักประวัติและการตรวจร่างกายเป็นหลัก,ในระยะแรกจะมีลักษณะแบบเปลือกตาอักเสบ ยังไม่มีหนอง ถ้าได้ใช้ยาทันท่วงที และใช้น้ำอุ่นประคบบริเวณที่เป็น จะทำให้ไม่เกิดการรวมตัวเป็นฝีขึ้น กุ้งยิงก็จะหายได้โดยการใช้ยาเท่านั้น ไม่จำเป็นต้องผ่าฝี ยาที่ใช้มักเป็นยาปฏิชีวนะหยอดตาป้ายตา และบางรายอาจต้องใช้ยาปฏิชีวนะรับประทานร่วมด้วย การดูแลตนเองถ้าเป็นกุ้งยิง ประคบด้วยผ้าชุบน้ำอุ่นหรือไข่ต้มสุกห่อผ้าสะอาดบริเวณที่เป็นวันละ 3-4 ครั้ง ครั้งละประมาณ 15-20 นาที่ เป็นเวลา 3-4 วัน เพื่อช่วยลดอาการบวม เจ็บ และเป็นการทำให้รูเปิดของต่อมเปลือกตาไม่อุดตัน ในขณะทำการประคบให้หลับตาไว้ 1.ล้างมือบ่อยๆ 2.งดทาเครื่องสำอาง 3.หลีกเลี่ยงการใส่คอนแทคเลนส์ 4.ไม่ควรบีบหนองที่เปลือกตาเอง เพราะอาจทำให้อักเสบมากขึ้น ในกรณีที่พัฒนาเป็นฝีใหญ่ จำเป็นต้องมีการผ่าตัดระบายหนอง โดยแพทย์จะใช้ยาชาหยอดตาให้ชา และใช้ยาชาเฉพาะที่ฉีด ดังนั้นขณะที่ทำคนไข้จะไม่เจ็บ หลังการเจาะตากุ้งยิง แพทย์มักปิดตาข้างนั้นไว้เพื่อไม่ให้เลือดออก และช่วยลดอาการบวมประมาณ 4-6 ชั่วโมง,"จักษุแพทย์, กุมารแพทย์ กรณีอายุน้อยกว่า 15 ปี",วิธีป้องกันตากุ้งยิงง่าย ๆ คือ พยายามรักษาความสะอาด ไม่เอามือสกปรกไปขยี้ตารักษาความสะอาดบริเวณใบหน้าและเส้นผม สระผมบ่อย ๆ อย่าให้ผมแยงตา และเมื่อสงสัยหรือเริ่มมีอาการ ก็ควรรีบมาพบจักษุแพทย์โดยเร็ว ในรายที่เป็นฝีหรือตุ่มเป็นไตขึ้นมาแล้วจำเป็นต้องทำการผ่าฝีและขูดบริเวณนั้นออกให้สะอาดจริง ๆ ร่วมกับการใช้ยา เพื่อรักษาให้หายขาดและไม่ให้เป็นซ้ำอีก,https://eyebankthai.redcross.or.th/2020/10/30/ตากุ้งยิง-stye-hordeolum/
ต,ต้อเนื้อ,Pterygium,https://www.agnoshealth.com/diseases/ต้อเนื้อ/pterygium,pterygium,โรค ต้อเนื้อ (Pterygium) เกิดจากอะไร และวิธีการรักษาเบื้องต้นเป็นอย่างไร,"ต้อเนื้อ (Pterygium) คือ ภาวะที่ผังผืดของเยื่อบุตา เป็นเยื่อสีแดงยื่นเข้าไปสู่ตาดำ มักพบบริเวณหัวตามากกว่าหางตา ต้อเนื้อจะค่อย ๆ ลุกลามเข้าตาดำ จนค่อย ๆ ปิดรูม่านตา ซึ่งจะปิดบังการมองเห็นทำให้ตามัว ต้อเนื้อไม่ใช่เนื้อร้าย หรือมะเร็ง เหตุที่แท้จริงยังไม่ทราบแต่พบว่ามีปัจจัยเสี่ยงดังนี้ • การโดนแสงอาทิตย์ หรือ แสงอัลตราไวโอเลตเป็นเวลานานๆ • การอยู่ในสภาพแวดล้อมที่มีลม,ฝุ่น,ความร้อน,สิ่งสกปรก และความแห้ง • การสัมผัสสารที่ก่อให้เกิดการระคายเคืองหรือภูมิแพ้เช่นสารเคมี เป็นเวลานานๆ • มีประวัติบุคคลในครอบครัวเป็นต้อเนื้อ","ต้อเนื้ออาจไม่มีอาการใดใด หรือถ้ามีอาการจะมีอาการระคายเคือง,คันตา,ตาแดง,น้ำตาไหล ถ้าต้อเนื้อลามเข้ากระจกตามากอาจมีผลต่อสายตาทำให้เกิดสายตาเอียง บางครั้งอาจตาพร่าเพราะการกระจายของน้ำตาผิดปกติ และมองไม่ชัดได้ในกรณีต้อเนื้อลามมาคลุมส่วนกลางกระจกตาอาจทำให้การมองเห็นลดลง",การวินิจฉัยโรคใช้เพียงการซักประวัติและการตรวจร่างกายเป็นหลัก,ต้อเนื้อที่เป็นน้อยอาจได้รับยาหยอดตาลดอาการอักเสบ ช่วยลดการระคายเคืองตา แต่ไม่สามารถรักษาต้อเนื้อให้หายไปได้ หากต้อเนื้อมีอาการมากจนมีผลต่อการมองเห็นจึงพิจารณาผ่าตัดลอกต้อเนื้อ การผ่าตัดลอกต้อเนื้อมี 2 วิธี คือ • การลอกต้อเนื้อ เป็นการลอกเนื้อที่ตาขาวและส่วนที่คลุมตาดำออก ซึ่งการลอกวิธีนี้จะทำให้การกลับมาเป็นซ้ำได้สูง • การลอกต้อเนื้อและปลูกเนื้อเยื่อบริเวณลอกเนื้อออกไป เนื้อเยื่อที่นำมาปลูก อาจเป็นเนื้อเยื่อจากรก หรือเยื่อบุตาของคนไข้เอง อาจใช้เวลานานขึ้น แต่การกลับเป็นซ้ำค่อนข้างน้อย,"จักษุแพทย์, กุมารแพทย์ กรณีอายุน้อยกว่า 15 ปี",ผู้ที่เป็นต้อเนื้อรุนแรงจนมีอาการบดบังการมองเห็น ควรเข้าพบจักษุแพทย์เพื่อพิจารณาลอกต้อเนื้อออก,https://www.bangkokhospital.com/content/pterygium https://www.chaophya.com/2018/06/ต้อเนื้อ/
ต,ต้อกระจก,Cataract,https://www.agnoshealth.com/diseases/ต้อกระจก/cataract,cataract,โรค ต้อกระจก (Cataract) เกิดจากอะไร และวิธีการรักษาเบื้องต้นเป็นอย่างไร,โรคต้อกระจกคือโรคที่มีความขุ่นมัวของเลนส์ตาซึ่งมีหน้าที่รวมแสงไปสู่จอตาของมนุษย์เกิดเป็นภาพที่มองเห็นปกติ ผู้ป่วยที่มีความขุ่นมัวของเลนส์ตาจะมีอาการมองภาพไม่ชัด มองภาพมัวได้ โรคต้อกระจกมักพบในผู้สูงอายุ เนื่องจากเลนส์ตาเกิดการเสื่อมตามอายุนั่นเอง สาเหตุอื่นๆที่ไม่สัมพันธ์กับการเสื่อมพบได้เช่นกัน แต่พบน้อยกว่ามาก,มองภาพมัวหรือมองภาพไม่ชัด ซึ่งอาการมักค่อยเป็นค่อยไปใช้เวลาเป็นปี ไม่มีอาการปวดตาร่วมด้วย โดยที่สาเหตุของการมองภาพไม่ชัดไม่ได้เป็นจากสายตาสั้นหรือสายตายาว,ใช้การซักประวัติและการตรวจร่างกายเป็นหลัก โดยที่ไม่จำเป็นต้องมีการตรวจทางห้องปฎิบัติการเพิ่มเติม โดยการตรวจร่างกายที่สำคัญคือการส่องไฟเพื่อดูความขุ่นของเลนส์ตาโดยตรง,การรักษาหลักของโรคต้อกระจกคือการผ่าตัดเพื่อขจัดความขุ่นที่อยู๋บริเวณเลนส์ตา โดยการเอาเลนส์ตาเดิมออกและใส่เลนส์ตาเทียมเข้าไปแทนที่,"จักษุแพทย์, กุมารแพทย์ กรณีอายุน้อยกว่า 15 ปี",ผู้ที่ปัญหามองภาพไม่ชัด ควรคำนึงถึงความปลอดภัยเป็นหลักโดยเฉพาะอาชีพที่ต้องใช้สายตาอยู่เสมอ เช่นคนขับรถ เมื่อมีอาการของโรคต้อกระจกควรพบจักษุแพทย์เพื่อพิจารณาถึงความจำเป็นในการผ่าตัดต่อไป,https://www.si.mahidol.ac.th/project/geriatrics/knowledge_article/knowledge_healthy_6_009.html https://www.aao.org/eye-health/diseases/what-are-cataracts
ต,ติดเชื้อพยาธิในช่องคลอด,Trichomonas vaginitis,https://www.agnoshealth.com/diseases/ติดเชื้อพยาธิในช่องคลอด/trichomonas-vaginitis,trichomonas-vaginitis,โรค ติดเชื้อพยาธิในช่องคลอด (Trichomonas vaginitis) เกิดจากอะไร และวิธีการรักษาเบื้องต้นเป็นอย่างไร,โรคพยาธิในช่องคลอด (Trichomoniasis) เป็นโรคติดต่อทางเพศสัมพันธ์ที่พบได้บ่อย เกิดจากการติดเชื้อโปรโตซัวที่มีชื่อว่า Trichomonas vaginalis พบในทั้งผู้หญิงและผู้ชาย โดยผู้ชายส่วนใหญ่จะไม่แสดงอาการใดๆแต่สามารถแพร่เชื้อได้ ในขณะที่ผู้หญิงจะมีอาการค่อยข้างชัดเจน ถึงแม้ว่าจะไม่มีอาการแต่หากพบว่ามีการติดเชื้อ ควรรีบรักษาเพราะถ้าปล่อยทิ้งไว้ เชื้อจะยังคงอยู่ในร่างกายเป็นเวลานานหลายปีและสามารถติดต่อไปสู่คู่นอนได้ เชื้อนี้มีการเคลื่อนไหวตลอดเวลาทำให้เกิดการระคายเคืองในช่องคลอดมาก สามารถตรวจพบเชื้อได้ในน้ำอสุจิและน้ำในช่องคลอด จึงถ่ายทอดผ่านทางการมีเพศสัมพันธ์เป็นหลัก,• มีตกขาวมากผิดปกติ ตกขาวเป็นฟอง ตกขาวเป็นสีเหลือง หรือเขียว • ช่องคลอดมีกลิ่นเหม็น • มีเลือดไหลออกจากช่องคลอดแบบกะปริบกะปรอย • บวม แดง คัน หรือรู้สึกแสบบริเวณช่องคลอดและอวัยวะเพศ • ปวดปัสสาวะบ่อย ปัสสาวะขัด • เจ็บปวดขณะมีเพศสัมพันธ์,แพทย์จะทำการวินิจฉัยโดยการซักประวัติอาการผู้ป่วย ร่วมกับประวัติเพศสัมพันธ์ และประวัติการเป็นโรคติดต่อทางเพศสัมพันธ์ ตรวจร่างกายดูความผิดปกติของอวัยวะเพศภายนอก และตรวจภายใน หลังจากนั้นแพทย์จะเก็บตัวอย่างสารคัดหลั่งจากช่องคลอดเพื่อนำไปตรวจในห้องปฏิบัติการ ด้วยการส่องกล้องจุลทรรศน์ หรือเพาะเชื้อจากตัวอย่างสารในช่องคลอด แพทย์อาจรักษาผู้ป่วยโดยไม่รอผลการตรวจวินิจฉัย เพื่อป้องกันการแพร่เชื้อไปสู่ผู้อื่น ส่วนผู้ป่วยที่พบว่าตนเองติดเชื้อพยาธิในช่องคลอดแน่ชัดแล้ว ควรตรวจเลือดหาโรคติดต่อทางเพศสัมพันธ์อื่น ๆ ด้วย เช่น ไวรัสเอชไอวี ไวรัสตับอักเสบบี และซิฟิลิส เป็นต้น รวมทั้งผู้ป่วยต้องแจ้งให้คู่นอนไปพบแพทย์เพื่อรับการตรวจรักษาเช่นเดียวกัน,• รักษาด้วยยาปฏิชีวนะโดยเร็วที่สุด เพื่อลดโอกาสการแพร่เชื้อไปสู่ผู้อื่น โดยยาที่ใช้รักษา คือ Metronidazole หรือ Tinidazole ควรรับประทานยาตามแพทย์สั่งอย่างเคร่งครัด และไปพบแพทย์หากมีอาการผิดปกติใดๆหลังใช้ยา • งดมีเพศสัมพันธ์ในระหว่างการรักษา และ หลังจากหายเป็นปกติอย่างน้อย 1 สัปดาห์ เพื่อป้องกันการแพร่กระจายเชื้อสู่ผู้อื่น • หญิงมีครรภ์หรือกำลังให้นมบุตรต้องแจ้งแพทย์และเภสัชกรก่อนรับยา Metronidazole หรือ Tinidazole เพราะอาจเป็นอันตรายต่อตนเองหรือทารกได้ • ดูแลรักษาความสะอาดบริเวณอวัยวะเพศ • รับประทานยาแก้ปวดหากมีอาการปวดหรือแสบ • ต้องรักษาคู่นอนร่วมด้วยเสมอ แม้ว่าจะไม่มีอาการก็ตาม,สูตินรีแพทย์,หากไม่รักษาให้หายขาด โรคพยาธิในช่องคลอดอาจทำให้เกิดปัญหาทางสุขภาพที่ร้ายแรงตามมา ดังนี้ • หญิงมีครรภ์เสี่ยงต่อการคลอดก่อนกำหนด รวมทั้งทารกอาจมีน้ำหนักตัวแรกเกิดน้อยกว่าปกติ หรือ อาจติดเชื้อปรสิตจากแม่ได้ • เกิดภาวะติดเชื้อในอุ้งเชิงกราน ซึ่งการอักเสบอาจทำให้ท่อนำไข่เกิดเป็นแผลเป็น เกิดอาการปวดอุ้งเชิงกรานเรื้อรัง หรือ ส่งผลให้มีลูกยากได้,"https://bumrungrad.com/th/health-blog/july-2019/trichomoniasis#:~:text=โรคพยาธิในช่องคลอด%20(Trichomoniasis%20หรือเรียกสั้นๆ,เพราะถ้าปล่อยทิ้งไว้ https://www.cdc.gov/std/trichomonas/stdfact-trichomoniasis.htm"
ต,ต่อมลูกหมากโต,Benign prostatic hyperplasia,https://www.agnoshealth.com/diseases/ต่อมลูกหมากโต/benignprostatic-hyperplasia,benignprostatic-hyperplasia,โรค ต่อมลูกหมากโต (Benign prostatic hyperplasia) เกิดจากอะไร และวิธีการรักษาเบื้องต้นเป็นอย่างไร,โรคต่อมลูกหมากโต หรือ BPH (Benign Prostate Hyperplasia) คือภาวะที่ต่อมลูกหมากที่อยู่ใต้กระเพาะปัสสาวะล้อมรอบท่อปัสสาวะมีขนาดใหญ่ผิดปกติจนไปบีบท่อปัสสาวะให้แคบลง พบในผู้ชายอายุ 45 ปีขึ้นไป และโดยเฉพาะในผู้ชายสูงวัยอายุ 80 ปีขึ้นไปพบมากถึง 80%,• ลุกขึ้นถ่ายปัสสาวะกลางดึกมากกว่า 1 - 2 ครั้ง • สายปัสสาวะไม่พุ่ง ไหลช้า หรือไหลๆหยุดๆ ปัสสาวะเป็นหยดๆ • ไม่สามารถกลั้นปัสสาวะได้ จะต้องรีบเข้าห้องน้ำทันทีที่ปวดปัสสาวะ • ต้องเบ่งหรือรอนานกว่าจะสามารถปัสสาวะออกมาได้ • รู้สึกปัสสาวะไม่สุด ทำให้อยากปัสสาวะอยู่เรื่อย ๆ • ปัสสาวะบ่อย ห่างกันไม่เกิน 2 ชั่วโมง • รู้สึกปวดขณะถ่ายปัสสาวะ,• ซักประวัติ สอบถามอาการ ระยะเวลาที่เริ่มมีอาการ และอาจให้ผู้ป่วยทำแบบทดสอบเกี่ยวกับอาการขับถ่ายปัสสาวะผิดปกติ • ตรวจต่อมลูกหมากทางทวารหนัก(Digital Rectal Examination) ซึ่งแพทย์จะใช้นิ้วสวมถุงมือสอดเข้าไปในทวารหนักและกดลงบนต่อมลูกหมากเพื่อตรวจและประเมินขนาดของต่อมลูกหมากว่าผิดปกติหรือไม่ • ตรวจสมรรถภาพการขับถ่ายปัสสาวะ โดยดูจากความแรงของการถ่ายปัสสาวะ และจำนวนปัสสาวะที่เหลือค้าง • การตรวจอัลตราซาวด์ เป็นการตรวจด้วยคลื่นเสียง เพื่อทำการตรวจขนาดและโครงสร้าง ของไต กระเพาะปัสสาวะ และต่อมลูกหมาก,"• หากมีอาการเพียงเล็กน้อย ก็ไม่จำเป็นต้องรักษา • ควรงดดื่มของเหลวหรือแอลกอฮอล์ในปริมาณมากเกินไปโดยเฉพาะในเวลากลางคืน • แพทย์อาจจะสั่งยาบางชนิดให้ เช่น Finasteride ซึ่งช่วยให้ต่อมลูกหมากมีขนาดเล็กลง หรือยาคลายกล้ามเนื้อเรียบในต่อมลูกหมากให้อ่อนตัวลง (alpha-blockers : Doxazosin, Prazosin etc.) • รักษาด้วยความร้อน (การใช้ความร้อนกับเนื้อเยื่อของต่อมลูกหมาก) สามารถใช้เพื่อลดอาการของต่อมลูกหมากโตได้ ข้อดีของการรักษานี้ก็คือสามารถดำเนินการรักษาในขณะที่เป็นผู้ป่วยนอกได้ โดยจะมีการใช้พลังงานจากคลื่นไมโครเวฟในการรักษา • รักษาด้วยการผ่าตัดด้วยการส่องกล้อง เพื่อตัดเอาชิ้นเนื้อส่วนที่เกินออกมาจากต่อมลูกหมาก (TURP) วิธีนี้ถือว่าเป็นวิธีผ่าตัดที่ใช้กันเป็นส่วนใหญ่ แพทย์ผ่าตัดจะส่งท่อที่มีกล้องขนาดเล็กผ่านเข้าสู่ท่อปัสสาวะ ตรงปลายท่อจะมีเครื่องมือผ่าตัดขนาดเล็กใช้สำหรับตัดเนื้อเยื่อต่อมลูกหมากส่วนที่กดทับท่อปัสสาวะไว้",ศัลยแพทย์ระบบทางเดินปัสสาวะ,โรคต่อมลูกหมากโตเป็นสาเหตุของอาการปัสสาวะไม่ออก หรือ ภาวะแทรกซ้อน เช่น นิ่วในกระเพาะปัสสาวะ การติดเชื้อในกระเพาะปัสสาวะ หรือกรวยไตอักเสบได้อีกด้วย หากมีอาการเหล่านี้ร่วมด้วย ควรรีบไปพบแพทย์ ได้แก่ มีไข้ หนาวสั่น ปวดที่สีข้าง บริเวณหลัง หรือบริเวณท้อง ปัสสาวะมีหนองหรือมีเลือดปน,https://www.si.mahidol.ac.th/sidoctor/e-pl/articledetail.asp?id=189 https://www.hopkinsmedicine.org/health/conditions-and-diseases/benign-prostatic-hyperplasia-bph
ต,ตับอ่อนอักเสบ,Pancreatitis,https://www.agnoshealth.com/diseases/ตับอ่อนอักเสบ/pancreatitis,pancreatitis,โรค ตับอ่อนอักเสบ (Pancreatitis) เกิดจากอะไร และวิธีการรักษาเบื้องต้นเป็นอย่างไร,ตับอ่อน คือ อวัยวะที่อยู่ด้านหลังกระเพาะอาหาร ใกล้กับลำไส้เล็กส่วนต้น มีหน้าที่ช่วยย่อยอาหารและคุมระดับน้ำตาลในกระแสเลือด โรคตับอ่อนอักเสบเฉียบพลัน (acute pancreatitis) คือ ภาวะที่ตับอ่อน เกิดการอักเสบรุนแรงเฉียบพลัน โดยเป็นการอักเสบที่บริเวณเซลล์ของตับอ่อน เกิดขึ้นจากการที่น้ำย่อยในตับอ่อนไหลผ่านท่อของตับอ่อนไม่ได้ ทำให้น้ำย่อยนั้น ย่อยเนื้อเยื่อตับอ่อนแทนจึงทำให้เกิดการอักเสบขึ้น โดยจะเป็นอย่างรุนแรงและรวดเร็ว สำหรับผู้ป่วยที่มีอาการรุนแรง ตับอ่อนอักเสบอาจสร้างความเสียหายแก่หัวใจ ปอด หรือ ไต สาเหตุหลักของโรคตับอ่อนอักเสบเฉียบพลัน ได้แก่ • การดื่มแอลกอฮอล์ ปริมาณมาก ติดต่อกันนาน ส่วนใหญ่ดื่มมากกว่า 50 กรัมต่อวัน ไม่น้อยกว่า 5 ปี • นิ่วในถุงน้ำดี (gallstone) มักเกิดจากนิ่วที่หลุดออกมาจากถุงน้ำดีและมีขนาดเล็กกว่า 5 มิลลิเมตร • สาเหตุอื่น ๆ เช่น ระดับแคลเซียมในเลือดสูง ไตรกลีเซอไรด์ในเลือดสูง ยาชนิดต่างๆ เนื้องอกตับอ่อน โรคตับอ่อนที่ไม่ทราบสาเหตุแน่ชัด,• ปวดท้องอย่างรุนแรงบริเวณท้องส่วนบน อาจปวดร้าวลามไปที่หลังได้ โดยอาการปวดมักจะเป็นอยู่ประมาณ 2-3 วัน • มีอาการปวดท้องที่รู้สึกปวดมากขึ้น เมื่อรับประทานอาหาร • มีอาการกดแล้วเจ็บ เมื่อสัมผัสหน้าท้อง หรือ ท้องอืด • มีไข้หรือไม่มีก็ได้ • คลื่นไส้ อาเจียน • ในคนที่มีอาการรุนแรงสามารถมีภาวะขาดน้ำ และภาวะช็อก (กระสับกระส่าย เหงื่อออก ตัวเย็น ชีพจรเต้นเบาหรือเร็ว ความดันต่ำ) • อาจมีอาการตัวเหลือง/ตาเหลืองได้,• ตรวจทางห้องปฏิบัติการทั่วไป เช่น ความสมบูรณ์ของเม็ดเลือด ตรวจการทำงานของตับ ตรวจระดับน้ำตาล ตรวจระดับแคลเซียม ตรวจไตรกลีเซอไรด์ • เจาะเลือดตรวจหาเอนไซม์ อะไมเลส (amylase) และ ไลเปส (lipase) • การอัลตราซาวนด์ (ultrasound) • ตรวจเอกซเรย์คอมพิวเตอร์ (CT Scan) • การส่องกล้องตรวจ ท่อทางเดินน้ำดีและตับอ่อน (ERCP),• การให้สารน้ำผ่านทางหลอดเลือด เพื่อป้องกันภาวะขาดน้ำ ภาวะช็อก และรักษาสมดุลของเกลือแร่ • ให้ยาบรรเทาอาการปวด ตามความจำเป็น • งดรับประทานอาหารและน้ำ เพื่อลดการทำงานของตับอ่อนจนกว่าอาการอักเสบจะทุเลาลง หรือจนกว่าผู้ป่วยจะรับประทานอาหารทางปากได้ • ได้รับการผ่าตัดนำเนื้อเยื่อ ที่ได้รับความเสียหายหรือตายแล้วออกไป ในผู้ป่วยบางรายที่มีอาการรุนแรง เพราะการติดเชื้อ อาจทำให้เนื้อเยื่อตับอ่อนตายได้ • ผ่าตัดท่อน้ำดี หรือ อาจจำเป็นต้องนำถุงน้ำดีออก หากตรวจพบว่ามีนิ่วในถุงน้ำดีหรือนิ่วในทางน้ำดี โดยหลังจากนำนิ่วในถุงน้ำดีออกและการอักเสบได้หายไปแล้ว ตับอ่อนก็จะกลับมาทำงานเป็นปกติ,"อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี",โรคตับอ่อนอักเสบเป็นโรคที่สามารถมีอาการรุนแรงได้และมักดำเนินโรคไปในทางที่แย่ลงอย่างรวดเร็วถ้าไม่ได้รับการรักษา ผู้ที่มีอาการเข้าได้กับโรคนี้ควรเข้ารับการรักษาโดยเร็ว,https://www.bumrungrad.com/th/health-blog/january-2014/pancreatic-diseases
ถ,ถุงน้ำรังไข่,PCOS,https://www.agnoshealth.com/diseases/ถุงน้ำรังไข่/pcos,pcos,โรค ถุงน้ำรังไข่ (PCOS) เกิดจากอะไร และวิธีการรักษาเบื้องต้นเป็นอย่างไร,โรคถุงน้ำรังไข่ คือ ความผิดปกติที่มีถุงน้ำหลายใบเกิดขึ้นภายในรังไข่ ส่งผลให้การทำงานของรังไข่เสียไป เกิดความผิดปกติของระบบฮอร์โมนและระบบสืบพันธุ์ มีอาการแสดงของโรคแตกต่างกันไปในแต่ละบุคคล โดยภาวะนี้ถือเป็นสาเหตุหนึ่งของภาวะมีบุตรยากในเพศหญิง รวมถึงทำให้เพิ่มความเสี่ยงต่อภาวะครรภ์เป็นพิษ การคลอดก่อนกำหนด และการเป็นเบาหวานระหว่างตั้งครรภ์อีกด้วย ปัจจุบันยังไม่ทราบถึงสาเหตุที่แท้จริงของการเกิดโรคถุงน้ำในรังไข่,• ประจำเดือนมาไม่ปกติ คือ มาห่าง หรือไม่มาติดต่อกันนานหลายเดือน • มีขนเพิ่มขึ้นที่แขน ขา ตามลำตัว รวมถึงมีหนวด • เป็นสิว ผิวมัน • ศีรษะล้าน ผมบาง • น้ำหนักตัวเพิ่มขึ้น • ไข่ไม่ตก ทำให้มีบุตรยาก • ตรวจพบถุงน้ำในรังไข่,อาศัยการซักประวัติผู้ป่วย การตรวจร่างกาย ตรวจภายใน และอัลตราซาวนด์ บางรายอาจตรวจเลือด เพื่อวัดระดับของฮอร์โมนเพศ และระดับน้ำตาลในเลือด,การรักษาแบบไม่ใช้ยา • ควบคุมน้ำหนักและการออกกำลังกายควบคู่ไปกับการรับประทานอาหารที่มีประโยชน์ การรักษาแบบใช้ยา • ระดับฮอร์โมนที่ผิดปกติ รักษาโดยการรับประทานยาเม็ดคุมกำเนิดประเภทฮอร์โมน เพื่อปรับระดับฮอร์โมนให้ใกล้เคียงปกติ • ภาวะไข่ไม่ตก สำหรับผู้ที่ต้องการมีบุตร แพทย์อาจพิจารณาฉีดยากระตุ้นการตกไข่ เพื่อช่วยรักษาภาวะมีบุตรยาก,"สูตินรีแพทย์, กุมารแพทย์ กรณีอายุน้อยกว่า 15 ปี",ผู้ป่วยอาจมีความเสี่ยงต่อโรคเบาหวาน รวมถึงโรคหัวใจและหลอดเลือดอื่นๆ สำหรับผู้ที่พบการหนาตัวของเยื่อบุโพรงมดลูกอาจสัมพันธ์กับมะเร็งเยื่อบุโพรงมดลูกได้ การเข้ารับการตรวจวินิจฉัยตั้งแต่เนิ่นๆ จึงมีความสำคัญ,https://www.hopkinsmedicine.org/health/conditions-and-diseases/polycystic-ovary-syndrome-pcos https://w1.med.cmu.ac.th/obgyn/lecturestopics/topic-review/2213/
ถ,ถุงผนังลำไส้อักเสบ,Diverticulitis,https://www.agnoshealth.com/diseases/ถุงผนังลำไส้อักเสบ/diverticulitis,diverticulitis,โรค ถุงผนังลำไส้อักเสบ (Diverticulitis) เกิดจากอะไร และวิธีการรักษาเบื้องต้นเป็นอย่างไร,ในทางเดินทางของเราบางครั้งสามารถมีความผิดโดยจะมีกระเปาะเล็กๆอยู่บริเวณผนังลำไส้ได้เรียกว่าถุงผนังลำไส้ (Diverticula) คนที่มีถุงผนังลำไส้นี้จะไม่มีอาการอะไรในคนส่วนใหญ่ โรคถุงผนังลำไส้อักเสบ คือการอักเสบของกระเปาะ บริเวณเยื่อบุลำไส้ใหญ่ที่ส่งผลให้เกิดอาการปวดท้องอย่างเฉียบพลันรุนแรง โรคนี้ไม่สามารถรักษาให้หายขาด ทำได้เพียงควบคุมอาการ ด้วยการปรับเปลี่ยนพฤติกรรมการรับประทานอาหารและออกกำลังกาย บางรายอาจต้องใช้ยาปฏิชีวนะร่วมด้วย หากผู้ป่วยไม่ได้รับการรักษาอย่างถูกวิธีอาจทำให้เกิดผลข้างเคียงที่เป็นอันตรายได้,• มีอาการกดเจ็บ หรือ ปวดเกร็งที่ท้องส่วนล่างบริเวณด้านซ้ายหรือด้านขวา โดยอาจปวดเรื้อรัง และ รุนแรง • มีไข้สูง หนาวสั่น • ท้องอืด • เบื่ออาหาร • ท้องผูก หรือ ท้องเสีย • รู้สึกคลื่นไส้ หรือ อาเจียน • เหนื่อย อ่อนเพลีย • อุจจาระปนเลือด หรือ มีเลือดออกทางทวารหนัก,• การตรวจเลือด เพื่อหาร่องรอยของการอักเสบ • การส่องกล้องตรวจลำไส้ใหญ่ เพื่อตรวจดูความผิดปกติของลำไส้ • การเอกซเรย์คอมพิวเตอร์ (CT Scan) วิธีนี้ช่วยให้แพทย์เห็นภาพของระบบทางเดินอาหารทั้งหมด ในบางกรณีอาจทำร่วมกับการส่องกล้อง • การตรวจอัลตร้าซาวน์ทางหน้าท้อง (Abdominal ultrasound) เพื่อช่วยหาสาเหตุอื่นๆที่อาจเป็นไปได้,การรักษาโรคถุงผนังลำไส้อักเสบขึ้นอยู่กับความรุนแรงของอาการผู้ป่วย อาการเพียงเล็กน้อย แพทย์อาจจะให้การรักษาเพียงการให้ยาปฏิชีวนะ ร่วมกับการทานอาหารเป็นอาหารเหลวใสแทนในช่วงระยะเวลาหนึ่ง อาการรุนแรง นอกจาการรักษาเบื้องต้นที่กล่าวไปแล้ว ผู้ป่วยอาจจะต้องนอนโรงพยาบาล และ งดน้ำงดอาหาร และ อาจจะมีความจำเป็นในการใส่สายเพื่อระบายการติดเชื้อในช่องท้องออกมา หรือ อาจจะต้องทำการผ่าตัดเอาส่วนที่มีการติดเชื้อออกมา,"ศัลยแพทย์ลำไส้ใหญ่และทวารหนัก, กุมารแพทย์ ระบบทางเดินอาหาร กรณีอายุน้อยกว่า 15 ปี",ผู้ป่วยควรไปพบแพทย์ทันที หากมีอาการผิดปกติรุนแรง ดังนี้ • มีอาการปวดท้องรุนแรงกว่าเดิม โดยเฉพาะเมื่อขยับตัวหรือไอ • อุจจาระปนเลือดมาก ผิดปกติ อุจจาระมีสีแดงหรือสีดำเนื่องจากมีเลือดออกในระบบทางเดินอาหาร • มีลม หรือ อุจจาระออกมาจากท่อปัสสาวะในขณะปัสสาวะ ซึ่งเกิดจากการเชื่อมต่อกันอย่างผิดปกติระหว่างทางเดินปัสสาวะและทวารหนัก,http://colorectalchula.com/wp-content/uploads/2017/07/ColoanalEmergency.pdf
ถ,ถุงน้ำดีอักเสบเฉียบพลัน,Acute cholecystitis,https://www.agnoshealth.com/diseases/ถุงน้ำดีอักเสบเฉียบพลัน/acute-cholecystitis,acute-cholecystitis,โรค ถุงน้ำดีอักเสบเฉียบพลัน (Acute cholecystitis) เกิดจากอะไร และวิธีการรักษาเบื้องต้นเป็นอย่างไร,ถุงน้ำดี คือ อวัยวะภายในร่างกาย อยู่บริเวณส่วนล่างของตับ ซึ่งเป็นอวัยวะที่ไว้เก็บน้ำดีที่สร้างมาจากตับ โดยที่น้ำดีเป็นน้ำมีส่วนสำคัญในการช่วยย่อยไขมันที่เรารับประทานเข้าไปเพื่อสร้างเป็นพลังงานต่อไป หากเกิดการอุดตันของน้ำดี จะส่งผลให้ถุงน้ำดีบวม อักเสบ และ เกิดอาการปวดได้ การอุดตันของน้ำดีมักมีสาเหตุมาจากนิ่วอุดตันในท่อถุงน้ำดี รวมไปถึงปัญหาเกี่ยวกับท่อน้ำดีและเนื้องอกอื่น ๆ,• ปวดบริเวณท้องส่วนบนด้านขวาหรือตรงกลาง ซึ่งมักปวดไม่น้อยกว่า 30 นาที โดยผู้ป่วยจะรู้สึก ปวดเสียด ปวดบีบ หรือ ปวดตุบๆ • อาการปวดท้อง ปวดร้าวไปที่หลัง หรือ บริเวณใต้สะบักด้านขวา • อาการปวดแย่ลงเมื่อหายใจลึก ๆ • เกิดอาการปวดท้องหลังรับประทานอาหาร โดยเฉพาะหลังรับประทานอาหารในปริมาณมาก หรือรับประทานอาหารที่มีไขมันเยอะ • รู้สึกระบมที่ท้องด้านขวา ทั้งนี้ เมื่อกดบริเวณท้องจะปวดมาก • ท้องอืด • มีไข้ขึ้นสูง • คลื่นไส้และอาเจียน • เหงื่อออก • เบื่ออาหาร,• ตรวจเลือด พื่อดูการทำงานของตับอ่อน เช่น เอนไซม์อะไมเลส (Amylase) เอนไซม์ลิเพส (Lipase) ความสมบูรณ์ของเม็ดเลือด (Complete Blood Count: CBC) และการทำงานของตับ (Liver Function Test: LFT) รวมทั้งตรวจหาการติดเชื้อ • อัลตราซาวด์ (Ultrasound) เพื่อดูว่าภายในถุงน้ำดีมีก้อนนิ่ว เยื่อบุหนาที่ถุงน้ำดี ปริมาณน้ำดีที่มากเกินไป หรือ สัญญาณอื่น ๆ ของถุงน้ำดีอักเสบหรือไม่ • ตรวจสแกนตับและถุงน้ำดี (Hepatobiliary Iminodiacetic Acid Scan: HIDA Scan) โดยการตรวจนี้จะช่วยแสดงภาพการผลิตและไหลเวียนของน้ำดีจากตับไปยังลำไส้เล็ก รวมทั้งปัญหาการอุดตันของน้ำดี ผู้ป่วยจะได้รับการฉีดสารทึบรังสีเข้าไปภายในร่างกาย ซึ่งสารทึบรังสีจะผสมกับเซลล์ที่ผลิตน้ำดี ทำให้เห็นภาพการไหลเวียนของน้ำดีในท่อน้ำดีได้ • การตรวจอื่นๆ หากจำเป็น เช่น เอกซเรย์ ทำเอกซเรย์คอมพิวเตอร์ หรือ ซีทีสแกน (Computerized Tomography Scan: CT scan) ทำเอกซเรย์คลื่นแม่เหล็กไฟฟ้า หรือ เอ็มอาร์ไอ (Magnetic Resonance Imaging: MRI),• การรักษาเบื้องต้น ผู้ป่วยที่เป็นถุงน้ำดีอักเสบต้องนอนโรงพยาบาล เพื่อสังเกตุอาการ งดน้ำงดอาหารเพื่อให้ถุงน้ำดีมีการทำงานที่น้อยที่สุด และจะมีการให้การรักษาอีกหลายชนิดดังนี้ • การให้สารน้ำทางเส้นเลือด • การแก้ค่าเกลือแร่ที่ผิดปกติจากผลเลือด • การให้ยาแก้ปวดตามความเหมาะสม • การให้ยาปฎิชีวนะทางเส้นเลือด • การผ่าตัด การรักษาที่เป็นมาตรฐานคือการผ่าตัดเอาถุงน้ำดี (Cholecystectomy) ถ้าผู้ป่วยมีอาการใน 72 ชม. จะทำการผ่าตัดได้ง่าย แต่ถ้าอักเสบเกินกว่านั้น การผ่าตัดจะทำได้ยากขึ้น จึงอาจมีการให้ยาปฏิชีวนะก่อนและนัดผ่าตัดต่อไป 1-2 เดือน ในบางกรณีถ้าผู้ป่วยมีความเสี่ยงต่อการผ่าตัดมาก เช่น อายุมาก มีโรคหัวใจรุนแรง อาจพิจารณาให้ยาปฏิชีวนะอย่างเดียว แต่ก็เสี่ยงต่อการเป็นโรคซ้ำได้ แต่ในบางครั้งผู้ป่วยไม่ตอบสนองต่อยาหรือมีอาการติดเชื้อในกระแสเลือดหรือถุงน้ำดีเป็นหนองและมีเนื้อตาย อาจต้องตัดสินใจผ่าตัดอย่างเร่งด่วน,"อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี",เมื่อสงสัย ควรรีบไปหาแพทย์ อย่ารอเวลาดูอาการเอง เนื่องจากถุงน้ำดีอักเสบสามารถมีภาวะแทรกซ้อนได้หลายหลาย และ อันตรายมาก ภาวะแทรกซ้อนของโรคถุงน้ำดีอักเสบเฉียบพลัน • ถุงน้ำดีเป็นหนอง • ถุงน้ำดีขาดเลือดมีเนื้อตาย • ถุงน้ำดีแตก ติดเชื้อในช่องท้อง • ติดเชื้อในกระแสเลือด อาจเสียชีวิตได้,https://www.bangkokhospital.com/content/acute-cholecystitis-and-laparoscopic-cholecystectomy
ถ,ถุงลมโป่งพอง,Emphysema,https://www.agnoshealth.com/diseases/ถุงลมโป่งพอง/emphysema,emphysema,โรค ถุงลมโป่งพอง (Emphysema) เกิดจากอะไร และวิธีการรักษาเบื้องต้นเป็นอย่างไร,เป็นโรคที่อยู่ในกลุ่มของโรคปอดอุดกั้นเรื้อรัง (Chronic Obstructive Pulmonary Disease: COPD) เกิดจากการ อักเสบและแตก ที่บริเวณถุงลมปอด ทำให้เนื้อปอดมีถุงลมเล็กๆ มากมายคล้ายพวงองุ่น จนกลายเป็นถุงลมขนาดใหญ่ จึงทำให้มีพื้นผิวในการแลกเปลี่ยนออกซิเจนในปอดลดลงหรือมีอากาศค้างในปอดมากกว่าปกติ ซึ่งหากเกิดความผิดปกติมากขึ้นก็จะทำให้ผู้ป่วยถุงลมโป่งพองมีอาการหายใจตื้น สาเหตุสำคัญที่ทำให้เกิดถุงลมโป่งพอง คือการสูบบุหรี่ จากการศึกษาพบว่าผู้ที่สูบบุหรี่มีโอกาสเป็นถุงลมโป่งพองมากกว่าคนที่ไม่ได้สูบบุหรี่มากถึง 6 เท่า สาเหตุอื่นๆเช่น การสัมผัสมลพิษในอากาศ ควันพิษจากสาเคมีในโรงงาน,อาการจะเกิดขึ้นอย่างค่อยเป็นค่อยไป ทำให้ผู้ป่วยไม่สังเกตเห็นอาการใด ๆ โดยมีอาการหลักคือ เหนื่อยง่ายกว่าปกติซึ่งมักเห็นได้ชัดเวลาออกกำลัง มีอาการหายใจตื้นและไอ และหากมีอาการที่รุนแรงขึ้น จะทำให้ผู้ป่วยมีอาการหายใจตื้นแม้ไม่ได้ทำกิจกรรมใด ๆ อาการอื่น ๆ ของโรคถุงลมโป่งพอง ได้แก่ หายใจลำบาก หอบเหนื่อย หายใจมีเสียงวี๊ด,• การเอกซเรย์หรือการตรวจ (CT Scan) • การตรวจเลือดเพื่อดูปริมาณออกซิเจนและคาร์บอนไดออกไซด์ในเลือด • ตรวจด้วยเครื่องวัดออกซิเจนในเลือด (Pulse Oximetry) • ตรวจสอบการทำงานหรือสมรรถภาพของปอด โดยการให้เป่าเครื่องสไปโรมิเตอร์ (Spirometer) เพื่อวัดปริมาตรอากาศที่เข้าและออกจากปอด • การตรวจคลื่นไฟฟ้าหัวใจ (ECG) เป็นการตรวจการทำงานของหัวใจและตรวจหาโรคหัวใจ เพื่อให้แน่ใจว่าอาการที่เกิดขึ้นไม่ได้เกิดจากโรคหัวใจ,การรักษาโรคถุงลมโป่งพองก็จะแบ่งเป็น 2 ส่วน คือ การใช้ยารักษา กับการไม่ใช้ยา • การใช้ยารักษา ยาหลัก คือ ยาขยายหลอดลมเพื่อบรรเทาอาการคนไข้ ซึ่งเราจะใช้ในรูปของยาพ่นสูดเราจะไม่ใช้ในรูปของยารับประทานเนื่องจากมีผลข้างเคียงมากกว่า • การรักษาโดยไม่ใช้ยา ได้แก่ การงดบุหรี่ หลีกเลี่ยงปัจจัยเสี่ยง การฉีดวัคซีนป้องกันไข้หวัดใหญ่ การออกกำลังกายฟื้นฟูสมรรถภาพปอด ถ้าผู้ป่วยมีออกซิเจนต่ำในร่างกายก็อาจจำเป็นต้องให้ออกซิเจนระยะยาว การฉีดวัคซีน เป็นสิ่งสำคัญมากสำหรับผู้ป่วยโรคปอดอุดกั้นเรื้อรังที่ควรจะได้รับวัคซีนป้องกันไข้หวัดใหญ่หรือปอดอักเสบทุกปี และการได้รับวัคซีนจะช่วยลดความเสี่ยงของการเกิดการติดเชื้อในปอดที่รุนแรงได้ การป้องกันโรค สามารถทำได้ง่าย ๆ เนื่องจากโรคถุงลมโป่งพองเกิดจากสารพิษที่เราสูดเข้าไป จึงต้องงดและหลีกเลี่ยงสิ่งต่างๆเช่น เลิกบุหรี่ หรือถ้าเรามีอาชีพที่จะต้องสัมผัสหรือสูดฝุ่นควันก็พยายามหลีกเลี่ยง หรือถ้าหลีกเลี่ยงไม่ได้ก็ควรจะต้องใส่หน้ากาก และหน้ากากนั้นต้องได้มาตรฐาน,"อายุรแพทย์ระบบหายใจ, กุมารแพทย์ โรคปอด กรณีอายุน้อยกว่า 15 ปี",โรคถุงลมโป่งพองสามารถมีภาวะแทรกซ้อนได้หลากหลายดังต่อไปนี้ • ถุงลมอุดกั้นเรื้อรัง (Chronic Obstructive Pulmonary Disease: COPD) • ภาวะที่โพรงเยื่อหุ้มปอดมีอากาศ (Pneumothorax) • การติดเชื้อที่ปอด (Pneumonia) • ถุงลมที่พองตัวผิดปกติ (Giant Bullae) • ปัญหาเกี่ยวกับหัวใจ ถุงลมโป่งพองสามารถเพิ่มความดันโลหิตของหลอดเลือดที่ไหลกลับเข้าสู่หัวใจ ซึ่งสามารถทำให้เกิดภาวะหัวใจห้องขวาล้มเหลว ผู้ป่วยที่มีภาวะแทรกซ้อนมักมีจะมีอาการของโรคนั้นๆร่วมด้วยและมักจะมีอาการรุนแรงมากกว่าปกติ เช่น อาการหอบเหนื่อยมากกว่าปกติ แน่นในหน้าอก หายใจเร็ว มีไข้สูง เสมหะเปลี่ยนสีจากเดิมเช่น ลักษณะเดิมเป็นสีขาวใสกลายเป็นมีเลือดปน หรือสีเขียวข้น หรือมีเสมหะปริมาณมากขึ้น ดังนั้นผู้ป่วยที่มีอาการรุนแรงมากขึ้นเฉียบพลัน หรือมีอาการรุนแรงมากขึ้น จึงควรไปพบแพทย์โดยทันที,http://med.swu.ac.th/msmc/pharsaiclinicnetwork/index.php/component/content/article/78-km-cate/130-2016-07-13-07-35-18
ท,ไทรอยด์เป็นพิษ,Thyrotoxicosis,https://www.agnoshealth.com/diseases/ไทรอยด์เป็นพิษ/thyrotoxicosis,thyrotoxicosis,โรค ไทรอยด์เป็นพิษ (Thyrotoxicosis) เกิดจากอะไร และวิธีการรักษาเบื้องต้นเป็นอย่างไร,ภาวะไทรอยด์เป็นพิษ (Thyrotoxicosis) เป็นภาวะที่มีฮอร์โมนไทรอยด์มากเกินไปในร่างกาย ฮอร์โมนไทรอยด์ถูกสร้างจากต่อมไทรอยด์ซึ่งตั้งอยู่บริเวณด้านหน้าของลำคอ มีหน้าที่ควบคุมการทำงานของอวัยวะต่างๆ ในร่างกาย เช่น การควบคุมอุณหภูมิของร่างกาย การหายใจ การเต้นของหัวใจ น้ำหนักตัว อารมณ์ ฯลฯ ภาวะไทรอยด์เป็นพิษเกิดได้จากหลายสาเหตุ เช่น ต่อมไทรอยด์อักเสบ ก้อนที่ต่อมไทรอยด์ แต่ที่พบได้บ่อยคือ Grave's disease (คอพอกตาโปน) ซึ่งเกิดจากภูมิคุ้มกันทำงานผิดปกติจนเกิดการทำลายตนเองของอวัยวะต่างๆ,อาการมีได้หลากหลาย ขึ้นกับระดับความรุนแรงของโรคและระยะเวลาที่เป็นโรค โดยมีอาการหลักๆได้แก่ • น้ำหนักลด แม้ว่าจะทานเท่าเดิม หรือทานมากขึ้น • ใจสั่น ชีพจนเต้นเร็ว • มือสั่น • อารมณ์แปรปรวน กระวนกระวาย หงุดหงิดง่าย • ต่อมไทรอยด์บริเวณลำคอด้านหน้าโตขึ้น • ตาโปน,อาศัยการซักประวัติและการตรวจร่างกาย ร่วมกับการตรวจระดับฮอร์โมนไทรอยด์เพิ่มเติม,การรักษาขึ้นกับสาเหตุของการเกิดไทรอยด์เป็นพิษ ในที่นี้จะกล่าวถึงวิธีการรักษาของภาวะ Graves’ disease (คอพอกตาโปน) มีสามวิธี ได้แก่ 1.การรับประทานยาต้านไทรอยด์ 2.การรักษาด้วยการกลืนสารรังสีไอโอดีน 3.การผ่าตัด การเลือกวิธีการรักษา ขึ้นกับความรุนแรงของโรค อวัยวะที่ได้รับผลกระทบ และการตัดสินใจร่วมกันระหว่างแพทย์และผู้ป่วย แต่โดยส่วนใหญมักเริ่มด้วยการรับประทานยาก่อน แล้วติดตามผลการรักษาต่อเนื่อง,"อายุรแพทย์ต่อมไร้ท่อ, กุมารแพทย์ ระบบต่อมไร้ท่อ กรณีอายุน้อยกว่า 15 ปี",ภาวะไทรอยด์เป็นพิษ หากปล่อยไว้ไม่ได้รักษานานๆ อาจทำให้เกิดภาวะไทรอยด์เป็นพิษวิกฤติ ซึ่งรุนแรงถึงชีวิตได้,https://sriphat.med.cmu.ac.th/th/knowledge-79 https://www.bangkokpattayahospital.com/th/healthcare-services-th/dm-and-endocrinology-center-th/item/1798-thyroid-disorders-th.html
ท,ท้องอืด,Bloating (unspecified),https://www.agnoshealth.com/diseases/ท้องอืด/bloating-unspecified,bloating-unspecified,โรค ท้องอืด (Bloating (unspecified)) เกิดจากอะไร และวิธีการรักษาเบื้องต้นเป็นอย่างไร,"ท้องอืดคือภาวะที่ท้องเกิดอาการแน่นเนื่องจากมีแก๊สในกระเพาะอาหาร จนทำให้ท้องดูมีลักษณะบวมอาการท้องอืด มีสาเหตุการเกิดได้ดังต่อไปนี้ • การกลืนอากาศเข้าไปมาก ซึ่งบ่อยครั้งเป็นขณะกำลังทานอาหาร, ดื่มน้ำ หรือสูบบุหรี่ • การทานอาหารบางชนิด เช่น ถั่ว, บล๊อคโคลี่, ผลไม้, ธัญพืช, มันสำปะหลัง, ข้าวโพด ซึ่งเป็นผลมาจากแบคทีเรียในทางเดินอาหารของคนย่อยสลายอาหารเหล่านี้จนได้ แก๊สออกมา • โรคในระบบทางเดินอาหารส่วนใหญ่ สามารถทำให้มีอาการท้องอืดร่วมด้วยได้เช่นกัน",• อาการท้องอืดในคนใหญ่นั้น • มักจะรู้สึกไม่สบายท้อง รู้สึกแน่น • มีอาการปวดท้อง • มีลมในกระเพาะอาหารเป็นจำนวนมาก จนทำให้เรอ หรือผายลมบ่อย • บ้างก็มีอาจได้ยินเสียงโครกครากภายในท้อง และมีอาการปวดท้องร่วมด้วย,การวินิจฉัยโรคจะขึ้นอยู่กับอายุของผู้ป่วย หรือ อาการร่วมอื่นๆเป็นหลัก ซึ่งมีการตรวจอยู่หลากหลาย โดยที่แพทย์อาจจะตรวจทั้งหมดที่จำเป็น หรือ ไม่ตรวจเลยก็ได้ การตรวจต่างๆได้แก่ • การตรวจอุจจาระ • การตรวจเลือด • การตรวจลมหายใจ (Breath test) • การเอกซเรย์ช่องท้อง (Abdomen series) • การส่องกล้องทางเดินอาหารส่วนบน (Upper endoscopy) หรือ การส่องกล้องทางเดินอาหารส่วนล่าง (Colonoscopy),การรักษาอาการท้องอืด มักจะขึ้นอยู่กับสาเหตุที่ทำให้เกิดอาการท้องอืด ซึ่งโดยส่วนใหญ่แพทย์จะใช้ยาบรรเทาอาการ และให้ผู้ป่วยเปลี่ยนพฤติกรรมที่เสี่ยงต่ออาการท้องอืด เช่น • ลดปริมาณอากาศที่กลืนเข้าร่างกาย วิธีที่จะช่วยให้ผู้ป่วยกลืนอากาศเข้าไปทางปากก็คือ การเคี้ยวอาหารให้ช้าลง หลีกเลี่ยงการเคี้ยวหมากฝรั่ง และไม่ใช้หลอดในการดูดเครื่องดื่มเป็นต้น • จำกัดปริมาณการดื่มเครื่องดื่มอัดแก๊ส และมีน้ำตาลสูง เช่น น้ำอัดลม โซดา น้ำผลไม้ที่มีน้ำตาลมาก ๆ เป็นต้น • หลีกเลี่ยงอาหารที่ทำให้เกิดแก๊สในกระเพาะอาหาร เช่น ถั่วชนิดต่าง ๆ และผักที่มีลักษณะเป็นหัว สำหรับผู้ป่วยที่มีอาการท้องอืดจากการแพ้โปรตีนกลูเตน ควรหลีกเลี่ยงผลิตภัณฑ์ที่มีส่วนผสมของข้าวสาลีทุกชนิด หากแพ้น้ำตาลแลกโตสก็ควรงดผลิตภัณฑ์จากนมเช่นกัน • หลีกเลี่ยงการรับประทานอาหารที่มีส่วนประกอบของสารให้ความหวานแทนน้ำตาล โดยสารให้ความหวานที่ควรงดคือ ซอลบิทอล (Sorbitol) เพราะผลิตจากน้ำตาลฟรุกโตสที่เป็นสาเหตุของอาการท้องอืด • งดสูบบุหรี่ การเลิกสูบบุหรี่จะช่วยลดการกลืนอากาศเข้าร่างกายมากเกินไป อีกทั้งยังช่วยให้อาการท้องอืดหายไปได้ นอกจากนี้ เพื่อบรรเทาอาการท้องอืดและแก๊สในกระเพาะอาหาร อาจจะใช้ยาไซเมทิโคน (Simethicone) ซึ่งเป็นยาลดกรดและแก๊สในกระเพาอาหาร สามารถช่วยลดอาการท้องอืด และ อาการอึดอัดในช่องท้องได้ โดยยาดังกล่าวจะเข้าไปผลักให้แก๊สเคลื่อนตัวไปตามระบบทางเดินอาหาร,"อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี",หากมีอาการผิดปกติที่รุนแรงเช่น อาเจียนไม่หยุด อาเจียนเป็นเลือด อุจจาระเป็นเลือด น้ำหนักลดผิดปกติ หมดสติ ควรรีบไปพบแพทย์โดยทันที เพราะอาจเป็นความผิดปกติที่ร้ายแรงได้,https://www.si.mahidol.ac.th/sidoctor/e-pl/articledetail.asp?id=690
ท,ท้องผูก,Constipation (unspecified),https://www.agnoshealth.com/diseases/ท้องผูก/constipation-unspecified,constipation-unspecified,โรค ท้องผูก (Constipation (unspecified)) เกิดจากอะไร และวิธีการรักษาเบื้องต้นเป็นอย่างไร,"ท้องผูกเป็นปัญหาที่พบเจอได้ทั่วไป ซึ่งเป็นคำเรียกของการถ่ายอุจจาระยากกว่าปกติ รวมไปถึงอาการของ อุจจาระแข็งมากกว่าปกติ อุจจาระเล็กกว่าปกติ การถ่ายอุจจาระยากกว่าปกติ และการถ่ายน้อยกว่า 3 ครั้งต่อสัปดาห์ สาเหตุของท้องผูกที่พบเจอได้บ่อยเช่น ผลข้างเคียงจากการทานยา, การรับประทานอาหารน้อยกว่าปกติ และ โรคทางระบบทางเดินอาหาร",อาการของท้องผูกคืออุจจาระแข็งมากกว่าปกติ อุจจาระเล็กกว่าปกติ การถ่ายอุจจาระยากกว่าปกติ และการถ่ายน้อยกว่า 3 ครั้งต่อสัปดาห์ แต่ควรเฝ้าระวังอาการดังต่อไปนี้ เนื่องจากอาจจะเป็นอาการของโรคที่อันตรายมากขึ้น • มีเลือดออกร่วมกับการถ่ายอุจจาระ • มีไข้ • น้ำหนักลดผิดปกติ • รู้สึกอ่อนเพลีย,"การตรวจวินิจฉัยเพิ่มเติมขึ้นอยู่กับ อายุ, อาการร่วมอื่นๆ ตามสถานการณ์ ถ้าแพทย์มีความสงสัยถึงโรคที่อันตรายอื่นๆ ดังต่อไปนี้ • การตรวจทวารหนัก • การส่องกล้องลำไส้ส่วนซิกมอยน์ (Sigmoidoscopy) • การส่องกล้องลำไส้ใหญ่ (Colonoscopy) • การเอกซเรย์ช่องท้อง (Abdomen x-rays)",ผู้ป่วยสามารถทำให้อาการท้องผูกดีขึ้นด้วยตัวเองโดยการปรับเปลี่ยนพฤติกรรม เช่น • ทานอาหารที่มีกากใยอาหาร เช่น ผัก ผลไม้ น้ำผลไม้ • ดื่มน้ำให้เพียงพอ • ไม่อั้นอุจจาระนานเกินความจำเป็น • การทานยาระบายต่างๆ ถ้าปรับเปลี่ยนพฤติกรรมร่วมกับการทานยาระบายแล้วยังไม่ดีขึ้น อาจพิจารณาไปพบแพทย์ต่อไป,"อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี",ผู้ป่วยท้องผูกที่มีอาการดังต่อไปนี้ควรพบแพทย์ เนื่องจากมีความเสี่ยงของโรคที่อันตรายได้ • มีอาการท้องผูกเป็นๆหายๆ นานมากกว่า 3 อาทิตย์ • มีอาการปวดเบ่งหรือปวดบริเวณทวารหนักร่วมด้วย • น้ำหนักลดผิดปกติโดยไม่ได้ตั้งใจ • เลือดออกจากทวารหนักหรือปนมากับอุจจาระ • มีประวัติคนในครอบครัวเป็นมะเร็งลำไส้ใหญ่,https://sriphat.med.cmu.ac.th/th/knowledge-45
ท,ท่อน้ำดีอักเสบ,Acute cholangitis,https://www.agnoshealth.com/diseases/ท่อน้ำดีอักเสบ/acute-cholangitis,acute-cholangitis,โรค ท่อน้ำดีอักเสบ (Acute cholangitis) เกิดจากอะไร และวิธีการรักษาเบื้องต้นเป็นอย่างไร,เมื่อใดก็ตามที่นิ่วในทางเดินน้ำดีอุดตัน หรือ ภาวะอื่นใดที่ทำให้ทางเดินน้ำดีอุดตัน จะสามารถทำให้เกิดการอักเสบในทางเดินน้ำดี จากน้ำดีที่ท้นกลับไป หรือ การติดเชื้อได้ในทางเดินน้ำดี ซึ่งมักมีอาการรุนแรง และ ต้องได้รับการรักษาโดยด่วน,อาการที่จำเพาะต่อโรคทางเดินน้ำดีอักเสบประกอบด้วย 3 อย่างคือ • มีไข้ • ปวดท้อง • ตัวเหลือง/ตาเหลือง (Charcot’s triad) แต่มีเพียงประมาณ 50-75% เท่านั้นที่พบได้ทั้งหมด 3 อย่าง อาการที่มักพบเป็นส่วนใหญ่ของผู้ป่วยที่เป็นท่อน้ำดีอักเสบ คือ อาการไข้ร่วมกับปวดท้อง ซึ่งพบได้ประมาณ 80% ของผู้ที่ป่วยเป็นโรคนี้ โดยที่ตัวเหลืองตาเหลืองสามารถพบได้ประมาณ 60-70% ของผู้ป่วยทั้งหมด อาการอื่นๆ ที่สามารถพบได้ในผู้ป่วยที่มีอาการรุนแรง คือ มีอาการของความดันโลหิตต่ำ เช่น เหงื่อแตก ใจสั่น ปัสสาวะออกน้อยลง หน้ามืดบ่อย ไม่มีแรง และความรู้สึกตัวน้อยลง,• ตรวจเลือด เพื่อดูการทำงานของตับอ่อน เช่น เอนไซม์อะไมเลส (Amylase) เอนไซม์ลิเพส (Lipase) ความสมบูรณ์ของเม็ดเลือด (Complete Blood Count: CBC) และการทำงานของตับ (Liver Function Test: LFT) รวมทั้งตรวจหาการติดเชื้อ • อัลตราซาวด์ (Ultrasound) เพื่อดูว่าทางเดินน้ำดีมีขนาดใหญ่มากขึ้นหรือไม่ หรือเพื่อหาถึงสาเหตุถึงการอุดตันของทางเดินน้ำดี เช่นการที่มีนิ่วอุดตันในทางเดินน้ำดีเป็นต้น • การตรวจอื่น ๆ หากจำเป็น เช่น เอกซเรย์ ทำเอกซเรย์คอมพิวเตอร์หรือซีทีสแกน (Computerized Tomography Scan: CT scan) ทำเอกซเรย์คลื่นแม่เหล็กไฟฟ้าหรือเอ็มอาร์ไอ (Magnetic Resonance Imaging: MRI),• การรักษาเบื้องต้น ผู้ป่วยต้องนอนโรงพยาบาลเพื่อสังเกตุอาการ งดน้ำงดอาหารเพื่อเตรียมเข้ารับการผ่าตัดในกรณีที่มีความจำเป็น เนื่องจากผู้ป่วยมักจะมีโอกาสอาการรุนแรงได้มากขึ้น และจะมีการให้การรักษาอีกหลายชนิดดังนี้ • การให้สารน้ำ ทางเส้นเลือด • การแก้ค่าเกลือแร่ ที่ผิดปกติจากผลเลือด • การให้ยาแก้ปวด ตามความเหมาะสม • การให้ยาปฎิชีวนะ ทางเส้นเลือด • การรักษาเพื่อระบายน้ำดี ในผู้ป่วยที่มีอาการไม่รุนแรงมากนักควรได้รับการระบายน้ำดีออกภายใน 24-48 ชั่วโมง ส่วนผู้ป่วยที่ได้รับการรักษาแล้วไม่ดีขึ้นภายใน 24 ชั่วโมง หรือ ผู้ป่วยที่มีอาการรุนแรง ควรได้รับการระบายน้ำดีภายใน 24 ชั่วโมง ถ้าไม่มีข้อห้าม,"ศัลยแพทย์ตับ ตับอ่อน และทางเดินน้ำดี, อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี",โรคท่อทางเดินน้ำดีอักเสบเป็นโรคที่สามารถมีอาการรุนแรงได้และมักดำเนินโรคไปในทางที่แย่ลงอย่างรวดเร็วถ้าไม่ได้รับการรักษา ผู้ที่มีอาการเข้าได้กับโรคนี้ควรเข้ารับการรักษาโดยเร็ว,https://www.bumrungrad.com/th/health-blog/january-2014/biliary-obstruction-explained
ท,ทอนซิลอักเสบ ติดเชื้อ,Bacterial pharyngotonsillitis,https://www.agnoshealth.com/diseases/ทอนซิลอักเสบ ติดเชื้อ/bacterial-pharyngotonsillitis,bacterial-pharyngotonsillitis,โรค ทอนซิลอักเสบ ติดเชื้อ (Bacterial pharyngotonsillitis) เกิดจากอะไร และวิธีการรักษาเบื้องต้นเป็นอย่างไร,โรคคอหรือทอนซิลอักเสบส่วนใหญ่กว่า 90% เกิดจากการติดเชื้อไวรัส ขณะที่ส่วนน้อยเกิดจากการติดเชื้อแบคทีเรีย โดยเฉพาะจากแบคทีเรียสเตรปโทค็อคคัส (Streptococcus) มักพบเชื้อก่อโรคแบคทีเรีย ในผู้ป่วยที่มีอายุน้อย,อาการหลักคืออาการเจ็บคอ กลืนลำบาก อาการร่วมขึ้นกับสาเหตุการเกิดคออักเสบว่าเกิดจากการติดเชื้อชนิดใด ลักษณะอาการที่การเจ็บคอที่น่าจะเกิดขึ้นจากเชื้อแบคทีเรีย ได้แก่ • มีไข้สูง หนาวสั่นฟันกระทบ • ต่อมน้ำเหลืองบริเวณลำคอบวม หรือกดแล้วรู้สึกเจ็บ • ไม่มีอาการไอ จาม ตาแดง น้ำมูกไหล,อาศัยการซักประวัติ ร่วมกับการตรวจร่างกายเป็นหลัก,เนื่องจากผู้ป่วยติดเชื้อแบคทีเรีย จำเป็นต้องได้รับยาปฏิชีวนะเพื่อฆ่าเชื้อ รักษาอาการ และป้องกันการเกิดภาวะแทรกซ้อน เช่น ยาเพนนิซิลิน (Penicillin) หรือ อะมอกซีซิลิน (Amoxicillin) ซึ่งผู้ป่วยต้องรับประทานยาให้ถูกต้องและครบตามปริมาณที่แพทย์กำหนด ซึ่งเป็นเวลาประมาณ 10 วัน โดยต้องไม่หยุดใช้ยาแม้จะมีอาการดีขึ้นแล้วก็ตาม เพื่อป้องกันปัญหาการดื้อยา นอกจากนี้ควรพักผ่อนให้เพียงพอ ดื่มน้ำมากๆ รับประทานอาหารที่มีประโยชน์ และยารักษาตามอาการ เช่น ยาลดไข้ (พาราเซตามอล) ยาแก้ไอ เป็นต้น,"หู คอ จมูก, กุมารแพทย์ กรณีอายุน้อยกว่า 15 ปี",ภาวะคออักเสบที่เกิดจากเชื้อแบคทีเรีย อาจทำให้เกิดภาวะแทรกซ้อนอื่นตามมาได้หากไม่ได้รับการรักษาอย่างเหมาะสม เช่น • หน่วยไตอักเสบเฉียบพลัน (Acute Glomerulonephritis) ซึ่งจะมีอาการปัสสาวะเป็นเลือดสดหรือน้ำล้างเนื้อ และอาจมีขาบวมสองข้าง • ไข้รูมาติก (Acute Rheumatic Fever) ซึ่งอาจมีอาการปวดข้อ เหนื่อยหอบ ไข้ขึ้น หรือมีผื่นตามตัว,https://www.si.mahidol.ac.th/sidoctor/e-pl/articledetail.asp?id=794
น,เนื้องอกมดลูก,Myoma uteri & Adenomyosis,https://www.agnoshealth.com/diseases/เนื้องอกมดลูก/myoma-uteri,myoma-uteri,โรค เนื้องอกมดลูก (Myoma uteri & Adenomyosis) เกิดจากอะไร และวิธีการรักษาเบื้องต้นเป็นอย่างไร,เนื้องอกมดลูกเกิดจากการแบ่งเซลล์ผิดปกติของกล้ามเนื้อมดลูก พบบ่อยที่ช่วงอายุประมาณ 40 ปี สาเหตุยังไม่ทราบแน่ชัด สันนิษฐานว่า เกิดจากกรรมพันธุ์ และปัจจัยด้านฮอร์โนเพศหญิง ดังนั้นสตรีวัยหมดประจำเดือนจึงมีขนาดของเนื้องอกฝ่อลงได้เอง เนื้องอกส่วนใหญ่ไม่ใช่มะเร็ง และมีโอกาสกลายเป็นมะเร็งน้อยกว่า 1% แบ่งเป็น 3 ชนิดใหญ่ๆ ตามตำแหน่งของเนื้องอก คือ เนื้องอกที่โตยื่นออกไปจากตัวมดลูก เนื้องอกที่โตในกล้ามเนื้อมดลูก และเนื้องอกที่โตเข้ามาในโพรงมดลูก,• มีเลือดประจำเดือนออกมากผิดปกติ เป็นอากากรที่พบได้บ่อยที่สุด โดยประจำเดือนจะยังมาค่อนข้างตรงรอบเดือน แต่ปริมาณและจำนวนวันของประจำเดือนจะเพิ่มมากขึ้นกว่าเดิม • คลำพบก้อนที่ท้องน้อย หรือรู้สึกว่าท้องโตขึ้น • ปวดหน่วงท้องน้อยเวลามีประจำเดือน • หากก้อนโตมาก จะทำให้เกิดอาการของอวัยวะข้างเคียงจากการที่ก้อนโตไปกดได้ เช่น ปัสสาวะบ่อย หรือท้องผูก • มีบุตรยาก รวมถึงเป็นสาเหตุให้เกิดการแท้งบุตรได้,แพทย์จะวินิจฉัยได้ด้วยการซักประวัติอาการ การตรวจภายใน และตรวจอัลตร้าซาวนด์ทางหน้าท้องหรือทางช่องคลอด ในบางกรณีอาจมีการตรวจเอกซเรย์คอมพิวเตอร์ร่วมด้วยเพื่อช่วยประเมินขนาดและจำนวนก้อน รวมถึงผลกระทบต่ออวัยวะข้างเคียง,• สำหรับเนื้องอกขนาดเล็ก และไม่มีอาการ ควรตรวจอัลตราซาวดน์ติดตามขนาดของก้อนเป็นระยะไปก่อน • การรักษาโดยการใช้ยา ในกรณีที่มีประจำเดือนมามากผิดปกติ แพทย์อาจพิจารณาให้ยาฮอร์โมนเพื่อช่วยลดอาการ และลดขนาดของก้อนเนื้องอกก่อน • การรักษาโดยการผ่าตัด แบ่งเป็น 2 แบบ คือ การตัดเฉพาะเนื้องอกมดลูกซึ่งทำในรายที่อายุน้อยหรือยังมีความต้องการมีบุตร และการตัดมดลูกทิ้งทั้งหมดมักทำในรายที่อายุมาก หรือไม่ต้องการมีบุตรแล้ว,"สูตินรีแพทย์, ศัลยแพทย์เด็ก กรณีอายุน้อยกว่า 15 ปี",หากมีอาการเบื่ออาหาร น้ำหนักลด ปวดท้องรุนแรง คลำได้ก้อนโตเร็ว มีประวัติครอบครัวเป็นมะเร็งของมดลูก หรือรังไข่ ควรพบแพทย์โดยเร็วเพื่อวินิจฉัยแยกจากโรคมะเร็งต่อไป,https://www.si.mahidol.ac.th/th/healthdetail.asp?aid=979 https://www.aafp.org/afp/2017/0115/p100.html
น,น้ำตาลในเลือดต่ำ,Hypoglycemia,https://www.agnoshealth.com/diseases/น้ำตาลในเลือดต่ำ/hypoglycemia,hypoglycemia,โรค น้ำตาลในเลือดต่ำ (Hypoglycemia) เกิดจากอะไร และวิธีการรักษาเบื้องต้นเป็นอย่างไร,น้ำตาลในเลือดต่ำ คือ ภาวะที่ร่างกายมีระดับน้ำตาลในเลือดน้อยกว่า 70 mg/dl มักทำให้เกิดอาการใจสั่นอ่อนเพลีย ภาวะน้ำตาลในเลือดต่ำนั้นมีโอกาสเกิดขึ้นสูงกับผู้ป่วยโรคเบาหวานที่ใช้ยาลดน้ำตาลหรือยาฉีดอินซูลิน (Insulin),ผู้ป่วยแต่ละคนจะมีอาการที่แตกต่างกันไป อาการที่พบได้บ่อย ได้แก่ • เหงื่อแตกตัวเย็น • อ่อนเพลีย ไม่มีแรง • เวียนศีรษะ • ตาพร่ามัว • พูดจาสับสน • หากมีอาการรุนแรง อาจจะชัก หรือหมดสติได้,อาศัยประวัติที่เข้าได้กับอาการของน้ำตาลในเลือดต่ำ ผลเลือด และอาการที่หายไปหลังจากทำการแก้ไขให้ระดับน้ำตาลสูงขึ้น,"หากผู้ป่วยมีอาการไม่รุนแรง คือ ไม่ซึม ไม่ชัก ให้เจาะน้ำตาลปลายนิ้วเพื่อยืนยันว่าเป็นอาการจากน้ำตาลในเลือดต่ำ (< 70 mg/dl) หากเป็นอาการดังกล่าวให้การรักษาดังนี้ (ถ้าไม่มีเครื่องเจาะน้ำตาลปลายนิ้ว ให้เริ่มการรักษาเบื้องต้นได้เลย) • รับประทานอาหารที่มีน้ำตาล เช่น ลูกอม 3 เม็ด, น้ำส้มคั้น 180 มิลลิลิตร, ขนมปัง 1 แผ่น หรือกล้วย 1 ผล โดยให้เลือกทานอย่างใดอย่างหนึ่ง อาการมักดีขึ้นภายใน 20 นาที • เจาะน้ำตาลปลายนิ้วติดตามค่า 20 นาทีหลังรับประทานอาหารข้างต้น • เมื่ออาการดีขึ้น และผลการตรวจระดับน้ำตาลปลายนิ้วมากกว่าหรือเท่ากับ 80 mg/dl ให้รับประทานอาหารมื้อหลักต่อได้เลย หรือถ้าต้องรอเวลาอาหารมื้อหลักนานเกินกว่า 1 ชั่วโมง ให้รับประทานอาหารว่างไปก่อนได้ เพื่อป้องกันการเกิดภาวะน้ำตาลในเลือดต่ำซ้ำ หากมีอาการของน้ำตาลในเลือดต่ำเป็นประจำ ควรกลับไปพบแพทย์ก่อนวันนัด เพื่อหาสาเหตุและปรับขนาดยาเบาหวานให้เหมาะสม","อายุรแพทย์ต่อมไร้ท่อ, กุมารแพทย์ ระบบต่อมไร้ท่อ กรณีอายุน้อยกว่า 15 ปี",หากทานอาหารที่มีน้ำตาลตามตัวอย่างข้างต้นแล้วอาการยังไม่ดีขึ้นใน 20 นาที หรืออาการแย่ลง ควรไปพบแพทย์เพื่อให้การรักษาต่อไป,https://www.bangkokhospital.com/content/hypoglycemia https://www.samitivejhospitals.com/th/article/detail/ภาวะน้ำตาลในเลือดต่ำ
น,เนื้องอกกระดูกสันหลัง,Tumor of spine,https://www.agnoshealth.com/diseases/เนื้องอกกระดูกสันหลัง/tumor-ofspine,tumor-ofspine,โรค เนื้องอกกระดูกสันหลัง (Tumor of spine) เกิดจากอะไร และวิธีการรักษาเบื้องต้นเป็นอย่างไร,เนื้องอกในกระดูกสันหลังและไขสันหลัง มีโอกาสในการเกิดน้อยเมื่อเทียบกับการเกิดเนื้องอกในบริเวณอื่นของร่างกาย แต่เป็นโรคที่ควรรู้อาการ เนื่องจากอาการแรกเริ่มมีความใกล้เคียงกับอาการปวดหลังธรรมดา หากม่ได้รับการวินิจฉัยโดยละเอียดก็อาจยากต่อการรักษาอย่างทันท่วงที การรู้จักโรคนี้ให้ดีพอจึงเป็นจุดเริ่มต้นสำคัญที่ช่วยให้เข้าใจร่างกายและรู้เท่าทันหากมีความผิดปกติเกิดขึ้น เนื้องอกได้บริเวณนี้เกิดได้ทั้งจากตัวกระดูกสันหลังไปจนถึงเยื่อหุ้มไขสันหลัง หรือกระทั่งเนื้องอกของระบบประสาท ส่วนใหญ่เป็นมะเร็งที่แพร่กระจายมาจากอวัยวะอื่นของร่างกายแล้วมีผลกระทบต่อไขสันหลัง เช่น หากเกิดมะเร็งที่ปอดจะสามารถกระจายมาตามกระแสเลือดจนเกิดเนื้องอกขึ้นที่ไขสันหลังได้,อาการบ่งชี้ของเนื้องอกในกระดูกสันหลังและไขสันหลังมีความใกล้เคียงกับอาการปวดหลังทั่วไป อาการปวดหลังที่บ่งบอกว่าเป็นเนื้องอกในกระดูกสันหลังและไขสันหลังจะมีอาการดังต่อไปนี้ • ปวดหลังต่อเนื่องยาวนานหรือเป็น ๆ หาย ๆ ไม่หายขาด • อาการปวดที่มีระบบประสาทร่วมด้วย เช่น • หากเกิดขึ้นที่ระดับคอ จะมีอาการปวดต้นคอร้าวลงแขนข้างใดข้างหนึ่งหรือ 2 ข้าง มีอาการชาที่แขนหรือมือ หรืออาจมีอาการอ่อนแรงร่วมด้วย หากเป็นมากขาอาจอ่อนแรงและมีปัญหาระบบขับถ่าย • หากเกิดที่ระดับกลางลำตัว จะมีอาการปวดร้าวไปตามชายโครง ปวดรัดแน่นอึดอัด ชาตั้งแต่ช่วงลำตัวลงไป หากเป็นมากอาจมีอาการขาอ่อนแรงและมีปัญหาระบบขับถ่าย • หากเกิดที่ระดับเอว จะมีอาการปวดเอวร้าวลงขาข้างใดข้างหนึ่งหรือทั้ง 2 ข้าง และอาจมีอาการขาชาร่วมด้วยหรือมีปัญหาระบบขับถ่ายเช่นกัน • มีความผิดปกติของระบบอื่น ๆ เช่น น้ำหนักลดผิดปกติ มีไข้เป็นประจำโดยไม่ทราบสาเหตุ เบื่ออาหารร่วมกับอาการปวดหลัง • มักปวดหลังเฉพาะตำแหน่งที่มีปัญหาและปวดมากตอนกลางคืน ต่างจากอาการปวดหลังจากโรคกระดูกสันหลังเสื่อมที่มักปวดเวลาขยับ เอี้ยวตัว ก้ม หรือเดิน,การวินิจฉัยเนื้องอกระบบประสาทไขสันหลังในปัจจุบัน นอกจากการตรวจร่างกายอย่างละเอียดโดยแพทย์ระบบประสาทแล้ว แพทย์จะทำการตรวจระบบประสาทไขสันหลังและเนื้อเยื่อบริเวณข้างเคียงด้วยเครื่องสนามแม่เหล็กไฟฟ้า MRI ร่วมกับเครื่อง CT Scan เพื่อให้เห็นโครงสร้างของกระดูกสันหลังได้ชัด,• การผ่าตัดเอาเนื้องอกที่ผิดปกติกดทับเส้นประสาทไขสันหลังออกไป ในผู้ป่วยบางรายที่มีปัญหากระดูกสันหลังหลวม (Unstable) จากการลุกลามของเนื้องอกหรือเป็นผลจากการผ่าตัดเนื้องอก และมีความจำเป็นต้องใส่อุปกรณ์โลหะเพื่อยึดหรือเชื่อมกระดูกสันหลัง • ส่วนคนไข้ที่มีเนื้องอกไม่ดีหรือเป็นมะเร็ง การรักษาจะขึ้นอยู่กับระยะของโรค หากอยู่ในระยะแรกสามารถผ่าตัดเพื่อรักษาได้ แต่ตามธรรมชาติของกระดูกสันหลังโดยมากเนื้อร้ายจะกัดกร่อนกระดูกสันหลังถือว่าเป็นระยะสุดท้าย ดังนั้นการผ่าตัดรักษาอาจช่วยให้คุณภาพชีวิตที่เหลือของผู้ป่วยดีขึ้น เช่น ปวดน้อยลง เคลื่อนไหวได้ หรือกรณีที่ขาไม่มีแรงกลั้นปัสสาวะไม่ได้ เป็นต้น,"ศัลยแพทย์กระดูกและข้อ, กุมารแพทย์ ระบบประสาท กรณีอายุน้อยกว่า 15 ปี",อาการปวดจากเนื้องอกจะไม่หายสนิทเมื่อนวดหรือใช้ยาบรรเทา สำหรับเนื้องอกชนิดไม่ร้ายแรงและโตช้า อาการปวดอาจจะค่อยเป็นค่อยไป มักคลำไม่เจอก้อน จนทำให้เข้าใจว่าเป็นอาการเจ็บป่วยจากโรคกระดูกสันหลังอย่างหมอนรองกระดูกเสื่อมหรือกระดูกทับเส้น แต่หากปล่อยทิ้งไว้นานจนกระทั่งเนื้องอกโตเบียดทับเนื้อเยื่อไขสันหลังโดยตรงจะมีอาการปวดหลังมาก และสูญเสียการควบคุมของอวัยวะส่วนล่าง รวมทั้งการขับถ่ายปัสสาวะและอุจจาระ หากเนื้องอกกลายเป็นเนื้อร้ายอาจลุกลามอย่างรวดเร็ว,https://www.bangkokinternationalhospital.com/th/health-articles/article-type/spot-the-warning-signs-of-spinal-and-spinal-cord-tumors
น,น้ำในหูไม่เท่ากัน,Meniere's disease,https://www.agnoshealth.com/diseases/น้ำในหูไม่เท่ากัน/menieres-disease,menieres-disease,โรค น้ำในหูไม่เท่ากัน (Meniere's disease) เกิดจากอะไร และวิธีการรักษาเบื้องต้นเป็นอย่างไร,โรคน้ำในหูชั้นในผิดปกติ หรือที่มักเรียกกันว่าโรคน้ำในหูไม่เท่ากัน (Meniere’s disease) เป็นโรคที่เกิดจากความผิดปกติของหูชั้นใน พบได้ค่อนข้างบ่อยในคนทุกกลุ่มอายุ ตั้งแต่ 20-50 ปี โดยเพศชายและเพศหญิงจะมีอัตราการเกิดโรคนี้ในสัดส่วนที่พอๆ กัน ในปัจจุบันยังไม่ทราบสาเหตุที่แน่ชัดของการเกิดโรค,อาการหลัก ได้แก่ อาการเวียนศีรษะ บ้านหมุน บางครั้งผู้ป่วยอาจมีอาการคลื่นไส้อาเจียนร่วมกับการสูญเสียสมดุลของร่างกาย ซึ่งอาจทำให้เซหรือล้มได้ง่าย อาการเวียนศีรษะบ้านหมุนอาจนานเป็นนาทีจนถึงหลายชั่วโมงเลยก็ได้ อาการอื่นๆ ที่อาจพบร่วมด้วย ได้แก่ • การได้ยินลดลง ระยะแรกของโรค มักเป็นข้างเดียว แต่หากปล่อยให้โรคดำเนินไปมากขึ้น ระดับการได้ยินอาจลดลงทั้งสองข้าง • อาการเสียงรบกวนในหู อาการแน่นในหู และอาการหูอื้อ อาจเป็นๆ หายๆ ได้ในช่วงระยะแรกของโรค แต่ในระยะหลังๆของโรค อาการนี้อาจเป็นอยู่ตลอดไป,• การซักประวัติอาการ ต่างๆ ดังกล่าวข้างต้น ร่วมกับการซักประวัติสุขภาพ เช่น ประวัติการเจ็บป่วยในอดีต ประวัติโรคซิฟิลิส โรคคางทูม โรคการอักเสบของตา โรคภูมิคุ้มกัน ฯลฯ • การตรวจร่างกาย เน้น การตรวจหู คอ จมูก และระบบประสาท • การตรวจพิเศษเพิ่มเติม เช่น • การตรวจการได้ยิน (audiogram) • การตรวจการทำงานของอวัยวะทรงตัวของหูชั้นใน (electronystagmography) • การตรวจการทำงานของเส้นประสาทการได้ยิน (evoke response audiometry) • การตรวจพิเศษทางรังสี (ในรายที่สงสัยว่าอาจมีเนื้องอกของเส้นประสาทการทรงตัวหรือความผิดปกติสมอง) เช่น ตรวจเอกซเรย์คอมพิวเตอร์สมอง (CT scan) หรือตรวจด้วยคลื่นแม่เหล็กไฟฟ้า (MRI),• การใช้ยารักษาตามอาการตามแพทย์สั่ง • การผ่าตัด สำหรับในรายที่มีอาการรุนแรงและไม่สามารถควบคุมได้จากการใช้ยา,"หู คอ จมูก, กุมารแพทย์ กรณีอายุน้อยกว่า 15 ปี",ผู้ป่วยโรคโรคน้ำในหูชั้นในผิดปกติไม่ควรมีอาการดังต่อไปนี้ • อาการทางระบบประสาท หรือ อาการแขนขาชาหรืออ่อนแรงร่วมด้วย หากพบอาการข้างต้นควรเข้าปรึกษาแพทย์เพิ่มเติม,https://meded.psu.ac.th/binlaApp/class04/388_471/Approach_vertigo/index4.html https://www.nidcd.nih.gov/health/menieres-disease
น,นิ่วในทางเดินปัสสาวะ,Urinary tract stone,https://www.agnoshealth.com/diseases/นิ่วในทางเดินปัสสาวะ/urinarytract-stone,urinarytract-stone,โรค นิ่วในทางเดินปัสสาวะ (Urinary tract stone) เกิดจากอะไร และวิธีการรักษาเบื้องต้นเป็นอย่างไร,นิ่วคือก้อนหินปูนหรือผลึกเกลือแร่ซึ่งเกิดในไต แล้วหลุดเข้าไปอุดตันอยู่ตามตำแหน่งต่างๆ ของระบบทางเดินปัสสาวะ โดยเฉพาะบริเวณกระเพาะปัสสาวะ ท่อไต และกรวยไต ทำให้เกิดการขัดขวางทางเดินของน้ำปัสสาวะ และมีอาการปวด หรือติดเชื้อตามมา ส่วนประกอบของนิ่วมีหลายอย่างเช่น แคลเซียม ออกซาเลต หรือกรดยูริค โดยสาเหตุการเกิดนิ่วมีหลายสาเหตุ เช่น มีสารเหล่านี้ในปัสสาวะมากผิดปกติ หรือทางเดินปัสสาวะตีบแคบจากสาเหตุต่างๆ ไม่ว่าจะเป็นการตีบแต่กำเนิด หรือมีก้อนเนื้ออุดกั้น ทำให้ปัสสาวะคั่งค้างในไตและสะสมกลายเป็นก้อนนิ่วในที่สุด ปัจจัยที่เพิ่มความเสี่ยงของการเกิดนิ่ว ได้แก่ • ดื่มน้ำน้อยเกินไป หรืออยู่ในภาวะขาดน้ำ • พฤติกรรมการบริโภคอาหารที่มีสารก่อนิ่วในปริมาณสูงอย่างต่อเนื่อง ซึ่งได้แก่ อาหารที่มีโปรตีน เกลือ และน้ำตาลสูง • ภาวะน้ำหนักเกิน • มีโรคในระบบทางเดินปัสสาวะ และระบบทางเดินอาหาร เช่น ไตอักเสบ โรคหลอดเลือดในท่อไต ต่อมพาราไทรอยด์ทำงานมากผิดปกติ โรคลำไส้อักเสบ ท้องเสียเรื้อรัง โรคเกาต์ • ปัจจัยทางพันธุกรรม คือมีประวัติคนในครอบครัวเป็นโรคนิ่วมาก่อน,ก้อนนิ่วที่มีขนาดเล็กมาก ๆ อาจหลุดออกไปพร้อมกับการขับปัสสาวะ โดยไม่ก่อให้เกิดอาการหรือความรู้สึกเจ็บปวดใด ๆ อาการของนิ่วในไตอาจไม่ปรากฏให้เห็นจนกระทั่งก้อนนิ่วเริ่มเคลื่อนตัวรอบๆไต หรือ เคลื่อนลงไปยังท่อไตและกระเพาะปัสสาวะ ส่งผลให้ผู้ป่วยมีอาการเหล่านี้ตามมา • ปวดบริเวณหลังเยื้องมาบั้นเอว หรือปวดช่องท้องด้านล่าง ข้างซ้ายหรือขวา ร้าวลงไปถึงบริเวณขาหนีบ • มีอาการปวดบีบเป็นระยะ และปวดรุนแรงเป็นช่วง ๆ ที่บริเวณดังกล่าว • ปัสสาวะเป็นเลือด • ปวดขณะปัสสาวะ ปัสสาวะแสบขัด • ปวดปัสสาวะบ่อย • ปัสสาวะขุ่นหรือมีกลิ่นแรง • คลื่นไส้ อาเจียน,"แพทย์สามารถตรวจและวินิจฉัยโรคนิ่วในไตและท่อไตได้จากการซักประวัติและตรวจร่างกาย ร่วมกับการตรวจเพิ่มเติม อาทิ • ตรวจเลือด เพื่อดูค่าการทำงานของไต และตรวจวัดระดับของสารที่อาจทำให้เกิดนิ่ว โดยผู้ป่วยที่มีนิ่วในไตอาจตรวจพบว่ามีปริมาณแคลเซียมหรือกรดยูริกในเลือดที่มากเกินไป • ตรวจปัสสาวะ เพื่อหาสารต่างๆ ที่เป็นส่วนประกอบของนิ่ว และตรวจหาภาวะติดเชื้อในปัสสาวะ • ตรวจดูจากภาพถ่ายทางรังสีของไต ช่วยให้สามารถมองเห็นก้อนนิ่วที่เกิดขึ้นตามทางเดินปัสสาวะ การถ่ายภาพไตมีหลากหลายวิธี เช่น การฉายรังสีเอกซ์เรย์ในช่องท้อง ซึ่งทำได้ง่ายแต่อาจทำให้มองไม่เห็นก้อนนิ่วขนาดเล็กหรือนิ่วบางชนิดที่ไม่สะท้อนรังสีเอกซเรย์ , การตรวจด้วยเครื่องอัลตราซาวน์ไต หรือตรวจด้วยเครื่องเอกซเรย์คอมพิวเตอร์ (CT scan) ซึ่งทำได้ยากและใช้เวลานานกว่า แต่จะช่วยให้เห็นนิ่วก้อนเล็กๆได้",การรักษาโรคนิ่วในไตและท่อไตขึ้นอยู่กับขนาดของนิ่ว หากก้อนนิ่วมีขนาดเล็กมาก แพทย์จะแนะนำให้ผู้ป่วยดื่มน้ำมากๆ เพื่อให้ร่างกายขับนิ่วออกมาเองตามธรรมชาติ และให้รับประทานยาบรรเทาอาการปวดร่วมด้วย หรืออาจให้ยาช่วยขับก้อนนิ่วเพื่อให้หลุดออกมาทางปัสสาวะ ในกรณีที่นิ่วมีขนาดใหญ่ แพทย์จะพิจารณาเอานิ่วออกโดยเลือกใช้วิธีดังต่อไปนี้ • การสลายนิ่วด้วยคลื่นกระแทก (Extracorporeal Shock Wave Lithotripsy : ESWL) เป็นการใช้คลื่นเสียงทำให้เกิดแรงกระแทกที่ก้อนนิ่วจนก้อนนิ่วแตกเป็นชิ้นเล็กๆ และหลุดออกมากับปัสสาวะ • การส่องกล้องผ่านท่อปัสสาวะ (Ureteroscopy) โดยแพทย์จะใช้เครื่องมือที่มีกล้องติดอยู่ผ่านเข้าไปตามท่อปัสสาวะเพื่อขบนิ่วให้แตกเป็นชิ้นเล็กๆ แล้วนำออกทางมาทางท่อ วิธีนี้ใช้ในกรณีที่นิ่วอยู่บริเวณท่อไตใกล้กับกระเพาะปัสสาวะ • การผ่าตัด ใช้ในกรณีที่ก้อนนิ่วมีขนาดใหญ่ หรือ เป็นนิ่วเขากวางที่มีกิ่งก้านหลายกิ่งจนไม่สามารถเอาออกด้วยวิธีอื่นได้,"ศัลยแพทย์ระบบทางเดินปัสสาวะ, กุมารแพทย์ โรคไต กรณีอายุน้อยกว่า 15 ปี",เมื่อนิ่วในไตที่มีขนาดใหญ่ เคลื่อนจากไตไปสู่ท่อไตที่เล็กและบอบบาง ทำให้เกิดอาการแทรกซ้อนในลักษณะของการหดเกร็งและอาจมีเลือดออกปนมาให้เห็นในปัสสาวะ นิ่วในไตยังอาจไปปิดกั้นการไหลของปัสสาวะ ทำให้เกิดท่อปัสสาวะอุดกั้น และนำไปสู่การติดเชื้อ และอาจมีการบาดเจ็บที่ไตทำให้มีภาวะไตวายได้ หากสังเกตว่าปัสสาวะออกน้อยลง หรือ มีไข้สูง หนาวสั่น ควรรีบมาพบแพทย์เพื่อรับการรักษาที่โรงพยาบาล,https://www.siphhospital.com/th/news/article/share/urinary-tract-stones https://my.clevelandclinic.org/health/diseases/16514-ureteral-stones
บ,ใบหูอักเสบ,Auricular perichondritis,https://www.agnoshealth.com/diseases/ใบหูอักเสบ/auricular-perichondritis,auricular-perichondritis,โรค ใบหูอักเสบ (Auricular perichondritis) เกิดจากอะไร และวิธีการรักษาเบื้องต้นเป็นอย่างไร,การอักเสบของกระดูกอ่อนใบหู ในระยะต้นจะมีการอักเสบของเยื่อหุ้มกระดูกอ่อนโดยไม่มีน้ำหนอง ถ้าไม่ได้รับการรักษาที่เหมาะสมโรคจะดำเนินต่อไปทำให้มีน้ำหนองและมีการตายของกระดูกอ่อน สาเหตุมักเกิดเป็นภาวะแทรกซ้อนเมื่อมีการบาดเจ็บของใบหู เช่น ได้รับบาดเจ็บจากการถูกสารเคมีหรือความร้อน บาดเจ็บจากอุบัติเหตุ มีการอักเสบติดเชื้อของหูชั้นนอกหรือผิวหนังบริเวณใบหูแล้วลามมาที่กระดูกอ่อนใบหู,• อาการปวดตื้อๆที่ใบหูในระยะแรก • ใบหูจะเริ่มบวม แดง ร้อน และเจ็บ โดยจะไม่มีอาการปวดบวมแดงที่บริเวณติ่งหู ในระยะต้นการอักเสบจะอยู่เฉพาะที่แต่การอักเสบจะดำเนินต่อไปอย่างรวดเร็ว ถ้าผู้ป่วยไม่ได้รับการรักษาที่เหมาะสม จะทำให้มีการอักเสบทั้งใบหู มีการตายของกระดูกอ่อนใบหูและมีหนองขัง ทำให้มีผลตามมาในภายหลังเมื่อการอักเสบหายแล้ว คือ ใบหูเสียรูปลักษณ์ ห่อตัว เป็นลักษณะคล้ายกะหล่ำ,แพทย์สามารถตรวจวินิจฉัยโรคนี้ได้ด้วยการซักประวัติและตรวจร่างกาย,• ให้ยาปฏิชีวนะซึ่งสามารถครอบคลุมเชื้อต้นเหตุ โดยเฉพาะเชื้อ Pseudomonas aeruginosa ในรายที่มีพบแพทย์ค่อนข้างเร็ว ยังไม่มีฝีหนองและการตายของกระดูกอ่อนอาจควบคุมภาวะ นี้ได้ด้วยการให้ยาแบบรับประทานเท่านั้น • การผ่าตัดในกรณีที่มีฝีหนองเกิดขึ้น ต้องทำการผ่าตัดนำหนอง และกระดูกอ่อนที่ตายออกโดยยังไม่ต้องเย็บ แผลปิด,หู คอ จมูก,ในระยะต้นการอักเสบจะอยู่เฉพาะที่แต่การอักเสบจะดำเนินต่อไปอย่างรวดเร็ว ถ้าผู้ป่วยไม่ได้รับการรักษาที่เหมาะสม จะทำให้มีการอักเสบทั้งใบหู มีการตายของกระดูกอ่อนใบหูและมีหนองขัง ทำให้มีผลตามมาในภายหลังเมื่อการอักเสบหายแล้ว คือ ใบหูเสียรูปลักษณ์ ห่อตัว เป็นลักษณะคล้ายกะหล่ำ,https://www.si.mahidol.ac.th/sidoctor/e-pl/articledetail.asp?id=476 https://www.ncbi.nlm.nih.gov/pmc/articles/PMC5847504/
บ,เบาหวาน,Diabetes mellitus,https://www.agnoshealth.com/diseases/เบาหวาน/diabetes-mellitus,diabetes-mellitus,โรค เบาหวาน (Diabetes mellitus) เกิดจากอะไร และวิธีการรักษาเบื้องต้นเป็นอย่างไร,โรคที่ร่างกายมีระดับน้ำตาลในเลือดสูงผิดปกติ เนื่องจากการขาดฮอร์โมนอินซูลิน (Insulin) หรือการดื้อต่อฮอร์โมนอินซูลิน ส่งผลให้กระบวนการดูดซึมน้ำตาลในเลือดให้เป็นพลังงานของร่างกายมีความผิดปกติหรือทำงานได้ไม่เต็มประสิทธิภาพ จนเกิดน้ำตาลสะสมในเลือดปริมาณมาก หากปล่อยให้ร่างกายอยู่ในสภาวะนี้เป็นเวลานานจะทำให้อวัยวะต่าง ๆ เสื่อม เกิดโรคและอาการแทรกซ้อนขึ้น เช่น เบาหวานขึ้นตา โรคไต โรคหัวใจ โรคหลอดเลือดสมอง โรคเส้นเลือดแดงส่วนปลายอุดตัน โรคเบาหวานมีหลายชนิด เช่น เบาหวานชนิดที่ 1 เกิดจากการขาดอินซูลิน เนื่องจากตับอ่อนไม่สามารถหลั่งอินซูลินได้เลย เบาหวานชนิดนี้มักพบในเด็กและผู้ที่มีอายุน้อยกว่า 40 ปี เบาหวานชนิดที่ 2 เกิดจากการที่เซลล์ของร่างกายตอบสนองต่ออินซูลินได้ไม่ดีหรือที่เรียกว่าภาวะดื้อต่ออินซูลิน สาเหตุของภาวะดื้ออินซูลิน ได้แก่ พันธุกรรม ความอ้วน และการไม่ออกกำลังกาย,ในระยะแรกมักไม่มีอาการ หากมีอาการกำเริบมักมี • ปัสสาวะบ่อย โดยเฉพาะต้องตื่นมาปัสสาวะตอนกลางคืน • หิวน้ำบ่อย • หิวบ่อย กินจุ แต่น้ำหนักลด • ผิวแห้ง • เป็นแผลแล้วหายยาก • ตาพร่ามัว • ชาบริเวณปลายมือปลายเท้า • หย่อนสมรรถภาพทางเพศ,การวินิจฉัยภาวะนี้ สามารถทำได้หลายวิธีเช่น • อาศัยประวัติจากผู้ป่วย ร่วมกับการเจาะวัดระดับน้ำตาลในเลือด โดยไม่จำเป็นต้องงดอาหาร • วัดระดับน้ำตาลในเลือด หลังจากงดอาหาร ถ้าปกติระดับน้ำตาลจะน้อยกว่า 100 มก./ดล. ถ้าอยู่ระหว่าง 100-125 มก./ดล. ถือเป็นภาวะที่มีความเสี่ยง บางครั้งเราจะเรียกภาวะนี้ว่าเป็นเบาหวานแฝง แต่ถ้าเกิน 126 มก./ดล. จะจัดว่าเป็นเบาหวาน • วัดค่าน้ำตาลสะสม (HbA1c) ค่า HbA1c ปกติจะอยู่ที่ 4.3-5.6% ถ้ามีค่าอยู่ระหว่าง 5.7-6.4% ถือว่ามีความเสี่ยงที่จะเป็นเบาหวานเป็นเบาหวานแฝงได้ ถ้ามีค่าตั้งแต่ 6.5% ขึ้นไปแสดงว่าเป็นเบาหวาน,การรักษาผู้ป่วยเบาหวานในประเภทที่ 1 จำเป็นต้องได้รับฮอร์โมนอินซูลินเข้าไปทดแทนในร่างกายด้วยการฉีดยาเป็นหลัก ควบคู่ไปกับการคุมอาหารและออกกำลังกายที่เหมาะสม การรักษาโรคเบาหวานประเภทที่ 2 หากเป็นในระยะแรก ๆ สามารถรักษาได้ด้วยการรับประทานอาหารที่เหมาะสม การออกกำลัง และควบคุมน้ำหนัก หากอาการไม่ดีขึ้น แพทย์อาจให้ยาควบคู่ไปด้วยหรือฉีดอินซูลินเข้าไปทดแทน,"อายุรแพทย์ต่อมไร้ท่อ, กุมารแพทย์ ระบบต่อมไร้ท่อ กรณีอายุน้อยกว่า 15 ปี",เมื่อผู้ป่วยโรคเบาหวานเกิดอาการเหล่านี้ อาจหมายถึง ร่างกายกำลังอยู่ในภาวะเลือดเป็นกรดหรือมีความเข้มข้นสูง (Diabetic ketoacidosis หรือ Hyperosmolar hyperglycemic state) ร่วมกับมีน้ำตาลในเลือดสูงมาก (สูงมากกว่า 250 มก./ดล.) ซึ่งเป็นภาวะฉุกเฉินทางการแพทย์ ควรรีบไปโรงพยาบาลทันที • ปัสสาวะออกมาก กระหายน้ำ น้ำหนักลดอย่างรวดเร็ว • คลื่นไส้ อาเจียน • ปวดท้อง • หายใจลึก หอบเหนื่อย อกกระเพื่อม • ลมหายใจมีกลิ่นเปรี้ยวหรือกลิ่นผลไม้ • ซึมลง ตอบสนองต่อสิ่งรอบข้างช้าลง • อ่อนแรงครึ่งซึก • ชักเกร็ง,https://www.dmthai.org/index.php/knowledge/for-normal-person/health-information-and-articles/health-information-and-articles-old-3/846-2019-04-20-01-49-18
ป,ปวดท้องประจำเดือน,Dysmenorrhea unspecified,https://www.agnoshealth.com/diseases/ปวดท้องประจำเดือน/dysmenorrhea-unspecified,dysmenorrhea-unspecified,โรค ปวดท้องประจำเดือน (Dysmenorrhea unspecified) เกิดจากอะไร และวิธีการรักษาเบื้องต้นเป็นอย่างไร,อาการปวดท้องในช่วงเวลาที่มีประจำเดือนของสตรี อาจจะเริ่มปวดเมื่อใกล้ ๆ จะมีประจำเดือน หรือปวดขณะมีประจำเดือน ในทางการแพทย์จะแยกผู้ป่วยที่มีการปวดประจำเดือนนี้เป็นสองกลุ่มใหญ่ ดังนี้ • กลุ่มปฐมภูมิ ในกลุ่มนี้อาการปวดไม่มีสาเหตุจากพยาธิสภาพทางกายมาเกี่ยวข้อง อาการปวดมักจะเริ่มเป็นตั้งแต่ช่วงปีแรก หลังจากเริ่มมีประจำเดือน • กลุ่มทุติยภูมิ ในกลุ่มนี้จะเกี่ยวเนื่องกับพยาธิสภาพทางกาย เช่น มีถุงน้ำ หรือเนื้องอกบริเวณมดลูก ปีกมดลูก หรือในอุ้งเชิงกราน อาการปวดจะเริ่มเกิดขึ้นภายหลังในช่วงอายุใดก็ได้,มักจะเป็นการปวดตื้อๆ หรือปวดบิดๆ เป็นพักๆ บริเวณท้องน้อย บางรายอาจจะปวดร้าวไปถึงหลัง และบริเวณต้นขา นอกจากนั้นบางราย อาจมีอาการอื่นๆ นอกจากปวดท้อง เช่น คลื่นไส้ อาเจียน เวียนศีระษะ หรือถ่ายเหลวได้,อาศัยประวัติการปวด และประวัติประจำเดือน การตรวจภายใน การตรวจอัลตราซาวนด์ ผู้ป่วยบางรายแพทย์อาจส่งตรวจหาโรคติดต่อทางเพศสัมพันธ์ร่วมด้วย ในรายที่แพทย์สงสัยว่ามีสาเหตุอื่นที่ทำให้เกิดอาการปวดท้องประจำเดือน แพทย์อาจจะแนะนำการตรวจละเอียดอื่นๆ เพิ่มเติม เช่น การส่องกล้องเข้าไปตรวจภายในช่องท้องและอุ้งเชิงกราน หรือการส่องกล้องตรวจในโพรงมดลูก,"• ในกลุ่มปฐมภูมิ ซึ่งไม่เกี่ยวข้องกับพยาธิสภาพทางกาย นั้นการให้ยาแก้ปวด การประคบร้อน และการพักผ่อน ก็สามารถทำให้อาการปวดลดลงได้มาก ยาที่ใช้จะอยู่ในกลุ่ม ยาแก้ปวดทั่วไป เช่น พาราเซตามอล (Paracetamol) หรือพอนสแตน (Ponstan) • ในกลุ่มทุติยภูมิ นั้นมีพยาธิสภาพทางกายต่าง ๆ ที่เกี่ยวเนื่องกัน เช่น เยื่อบุมดลูกเจริญผิดที่ มีการติดเชื้อภายในอุ้งเชิงกราน ส่วนใหญ่จะเป็นโรคที่ติดต่อโดยเพศสัมพันธ์ (Sexually transmitted diseases : STDs) ซึ่งแพทย์จะให้การรักษาตามเหตุที่ตรวจพบ ทางเลือกอื่น ๆ ที่อาจจะช่วยเสริมให้การบำบัดรักษาอาการปวดประจำเดือนได้ผลดีขึ้น เช่น • การนวด , สปา , การทำสมาธิ , โยคะ • การร่วมกิจกรรมบำบัดความเครียด หรือการทำจิตบำบัด • ออกกำลังกายโดยสม่ำเสมอ • พักผ่อนให้เพียงพอ รวมทั้งพยายามลดความเครียด และความกังวลด้วย","สูตินรีแพทย์, กุมารแพทย์ กรณีอายุน้อยกว่า 15 ปี",สำหรับผู้หญิงส่วนใหญ่อาการปวดประจำเดือนเป็นเรื่องปกติ แต่หากมีอาการดังต่อไปนี้ อาจเป็นสัญญาณบ่งบอกถึงโรคภัยที่ร้ายแรงกว่าอาการปวดประจำเดือนทั่วไป • อาการปวดประจำเดือนเป็นมากขึ้นเรื่อยๆ • มีไข้สูงพร้อมปวดประจำเดือน • เลือดประจำเดือนไหลออกมามากว่าปกติ • รู้สึกปวดท้องน้อยถึงแม้ไม่มีประจำเดือนก็ตาม • ตกขาวผิดปกติ • มีบุตรยาก,https://www.bumrungrad.com/th/health-blog/july-2019/dysmenorrhea https://www.acog.org/womens-health/faqs/dysmenorrhea-painful-periods
ป,ปวดกระบอกตาไม่ทราบสาเหตุ,Ocular pain unspecified,https://www.agnoshealth.com/diseases/ปวดกระบอกตาไม่ทราบสาเหตุ/ocular-pain-unspecified,ocular-pain-unspecified,โรค ปวดกระบอกตาไม่ทราบสาเหตุ (Ocular pain unspecified) เกิดจากอะไร และวิธีการรักษาเบื้องต้นเป็นอย่างไร,"อาการปวดตาหรือปวดกระบอกตา เป็นอาการที่เกิดขึ้นได้จากหลายๆโรค ตั้งแต่สาเหตุที่ไม่รุนแรงเช่น อาการตาล้า, ตาแห้ง, ตาแดง, มีสิ่งแปลกปลอมในลูกตา, ตากุ้งยิง, หรือโรคภูมิแพ้เป็นต้น ไปจนถึงสาเหตุที่มีอาการรุนแรงและเร่งด่วน เช่น โรคต้อหินเฉียบพลัน, ท่อน้ำตาอุดตัน, ติดเชื้อแบคทีเรียบริเวณลูกตา และเส้นประสาทตาอักเสบเป็นต้น",นอกจากอาการหลักที่เป็นอาการปวดกระบอกตาแล้ว ผู้ป่วยอาจมีอาการต่างๆร่วมด้วยได้ดังต่อไปนี้ ซึ่งจะขึ้นอยู่กับสาเหตุของการปวดกระบอกตานั้นๆ • ดาแดง • ตาสู้แสงไม่ได้ • มีน้ำตา/ขี้ตา ปริมาณมากขึ้น • ปวดศีรษะ • การมองเห็นแย่ลงเฉียบพลัน หรือค่อยเป็นค่อยไป,ผู้ที่ทำการตรวจวินิจฉัยจะเป็นแพทย์เฉพาะทางด้านจักษุ ซึ่งสามารถทำได้โดยการซักประวัติและตรวจร่างกายเป็นหลัก โดยที่อาจจะมีอุปกรณ์พิเศษในการดูตา เพื่อความแม่นยำที่มากขึ้น หรืออาจจะมีการหยอดตาเพื่อขยายรูม่านตาเพื่อดูจอประสาทตา หรือการย้อมสีต่างๆ การวัดความดันลูกตา ทั้งนี้ทั้งนั้นเพื่อหาสาเหตุของการปวดกระบอกตานั้นๆ,"วิธีการรักษาจะขึ้นอยู่กับสาเหตุของการเกิดอาการปวดกระบอกตาเป็นหลัก แต่ในกรณีที่มีอาการไม่รุนแรง ผู้ป่วยสามารถรักษาแบบประคับประคองได้ด้วยตัวเองก่อน เช่น การพักสายตา, การรับประทานยาแก้ปวด, การใช้น้ำตาเทียม เป็นต้น","จักษุแพทย์, กุมารแพทย์ กรณีอายุน้อยกว่า 15 ปี","ผู้ป่วยที่มีอาการปวดตาร่วมกับอาการดังต่อไปนี้ควรพิจารณาพบแพทย์ทันที มีอาการปวดตารุนแรงและต่อเนื่องนานเกิน 2 วัน, มีอาการปวดมากขึ้นเวลากลอกตาไปมา, มีอาการบวมรอบดวงตา, มีอาการตาแดง, โดนสารเคมีเข้าบริเวณตา และมีแขนขาอ่อนแรงร่วมด้วย",https://www.pobpad.com/ปวดตา https://www.ncbi.nlm.nih.gov/pmc/articles/PMC5711963/
ป,ปวดอุ้งเชิงกรานไม่ทราบสาเหตุ,Pelvic pain unspecified,https://www.agnoshealth.com/diseases/ปวดอุ้งเชิงกรานไม่ทราบสาเหตุ/pelvic-pain-unspecified,pelvic-pain-unspecified,โรค ปวดอุ้งเชิงกรานไม่ทราบสาเหตุ (Pelvic pain unspecified) เกิดจากอะไร และวิธีการรักษาเบื้องต้นเป็นอย่างไร,อาการปวดอุ้งเชิงกราน คืออาการปวดที่อยู่บริเวณอุ้งเชิงกรานหรือบริเวณท้องน้อยนั่นเอง ซึ่งภายในบริเวณนั้นจะมีอวัยวะที่สามารถทำให้ปวดได้ตั้งแต่ กระเพาะปัสสาวะ ลำไส้เล็ก ลำไส้ใหญ่ มดลูก รังไข่ และกล้ามเนื้อเป็นต้น ซึ่งไม่ว่าจะเป็นพยาธิสภาพที่อวัยวะใดก็สามารถทำให้มีอาการปวดอุ้งเชิงกรานได้ทั้งสิ้น สาเหตุของการปวดท้องน้อย 1.การปวดท้องน้อยอย่างทันทีทันใด การปวดท้องน้อยทันทีทันใดมักเกิดจากสาเหตุอย่างหนึ่งอย่างเดียว เช่น มดลูกอักเสบ ปีกมดลูกอักเสบ การอักเสบของทางเดินปัสสาวะ ลำไส้ ไส้ติ่งอักเสบ เนื้องอกของรังไข่ ท้องนอกมดลูก 2.การปวดท้องน้อยเรื้อรัง อาจมีสาเหตุเดียวหรือเกิดจากหลาย ๆ สาเหตุร่วมกัน อาการเริ่มแรกมักปวดเป็นๆ หาย ๆ แล้วต่อมาปวดตลอดเวลา หรือ บางรายปวดร่วมกับการมีรอบประจำเดือน ตัวอย่างเช่น ปวดประจำเดือน เนื้องอกมดลูก หรือเยื่อบุโพรงมดลูกเจริญขึ้นผิดที่ การมีผังพืดใมมดลูก มีนิ่วในกระเพาะปัสสาวะหรือที่ท่อไต หรือแม้กระทั่งภาวะทางจิตใจหรือภาวะเครียดเป็นต้น,"อาการเด่นจะเป็นอาการปวดท้องน้อย หรือปวดในอุ้งเชิงกราน และจะมีอาการเสริมอื่นขึ้นอยู๋กับสาเหตุของโรคนั้นๆ เช่น มีไข้, มีเลือดออกผิดปกติร่วมด้วย มีตกขาวร่วมด้วย หรือมีอาการปวดมากขึ้นเวลาขยับตัวเป็นต้น",ใช้การซักถามประวัติต่าง ๆ อย่างละเอียดถึงลักษณะการปวดต่างๆ ทำการตรวจร่างกาย ตรวจภายใน และอาจมีการตรวจพิเศษอื่น ๆ เพิ่มเติม ขึ้นอยู่กับว่าอาการของผู้ป่วยและการตรวจของแพทย์สงสัยว่าเป็นโรคอะไร ทั้งนี้เพื่อช่วยในการวินิจฉัยและแยกโรค เช่น • การตรวจด้วยคลื่นเสียงความถี่สูงหรืออัลตราซาวนด์ (Ultrasound) ซึ่งจะทำให้เห็นลักษณะของมดลูกและปีกมดลูกได้ดี • การตรวจทวารหนักและส่องตรวจลำไส้ใหญ่ • การส่องกล้องตรวจในช่องท้อง (Diagnostic laparoscopy) เพื่อดูในอุ้งเชิงกราน ซึ่งจำเป็นต้องนำผู้ป่วยเข้าห้องผ่าตัดและดมยาสลบ (การเลือกใช้วิธีนี้แพทย์จะใช้ตรวจในกรณีที่ผู้ป่วยมีข้อบ่งชี้ที่ชัดเจน) • การส่องกล้องตรวจกระเพาะปัสสาวะและท่อปัสสาวะ • การตรวจปัสสาวะแบบสมบูรณ์แบบ (Complete urine analysis) ในกรณีที่สงสัยว่า น่าจะมาจากระบบทางเดินปัสสาวะ • การตรวจเอกซเรย์ด้วยคลื่นแม่เหล็กไฟฟ้า (MRI) หรือเอกซเรย์คอมพิวเตอร์ (CT scan) • การฉีดสีเพื่อดูระบบทางเดินปัสสาวะ • การกลืนแป้งหรือสวนแป้งเอกซเรย์เพื่อดูทางเดินอาหาร,"วิธีการรักษาจะขึ้นอยู่กับสาเหตุของการเกิดอาการปวดอุ้งเชิงกรานเป็นหลัก แต่ในกรณีที่มีอาการไม่รุนแรง ผู้ป่วยสามารถรักษาแบบประคับประคองได้ด้วยตัวเองก่อน เช่น การพักผ่อน, การรับประทานยาแก้ปวด เป็นต้น และถ้าอาการไม่ดีขึ้นหรือมีอาการเป็นมากขึ้น ควรพิจารณาพบแพทย์เพื่อตรวจเพิ่มเติมต่อไป","สูตินรีแพทย์, กุมารแพทย์ กรณีอายุน้อยกว่า 15 ปี",อาการปวดอุ้งเชิงกรานสามารถเป็นสาเหตุของโรคที่หลากหลาย ถ้าผู้ป่วยมีอาการปวดอุ้งเชิงกรานโดยที่มีอาการรุนแรง หรือมีอาการเป็นเวลานานติดต่อกัน หรืออาการไม่ดีขึ้นภายหลังจากรับประทานยาแก้ปวด ควรพิจารณาพบแพทย์เพื่อตรวจวินิจฉัยโรคต่อไป,"https://vibhavadi.com/health118 https://my.clevelandclinic.org/health/symptoms/12106-pelvic-pain#:~:text=Although%20pelvic%20pain%20often%20refers,in%20non%2Dreproductive%20internal%20organs ."
ป,ปวดข้อทั่วไป,Arthralgia,https://www.agnoshealth.com/diseases/ปวดข้อทั่วไป/arthralgia,arthralgia,โรค ปวดข้อทั่วไป (Arthralgia) เกิดจากอะไร และวิธีการรักษาเบื้องต้นเป็นอย่างไร,อาการปวดข้อสามารถมีผลต่อบริเวณต่างๆ มากมายของร่างกาย เช่น นิ้วมือ ข้อมือ นิ้วเท้า หรือเข่า และมักจะมีอาการขยับข้อได้ไม่เต็มที่ (ฝืดข้อ) กดเจ็บ และบวม อาการปวดข้อ ข้ออักเสบ หรือ ข้อเสื่อมซึ่งสามารถพบได้บ่อยที่สุด อาจจะมีอาการอักเสบของข้อใดข้อหนึ่งหรือมากกว่าร่วมอยู่ด้วย และเกิดขึ้นในรูปแบบที่แตกต่างกัน สาเหตุที่พบบ่อยของอาการปวดข้ออาจเกิดจาก ข้อเสื่อม แพลง หรือร้าวจากการได้รับบาดเจ็บ หรืออุบัติเหตุ ปัจจัยเสี่ยงที่เพิ่มโอกาสให้เกิดอาการปวดข้อได้แก่ ข้อต่อที่สึกหรอมาจากการบาดเจ็บ หรือจากการผ่าตัด ความบกพร่องทางพันธุกรรม โครงสร้างทางกายวิภาคของข้อต่อที่ได้รับผลกระทบ และโรคอ้วน เนื่องจากข้อต่อต้องแบกรับแรงกระแทกจากน้ำหนักส่วนเกิน,ข้อทั่วไปตามร่างกายล้วนมีอาการปวดได้ทั้งหมด ไม่ว่าจะเป็น ข้อไหล่ ข้อศอก ข้อมือ ข้อกระดูกสันหลัง ข้อเข่า ข้อเท้า ซึ่งข้อต่อจะต้องรับมือกับแรงกระแทก และการสึกหรออย่างต่อเนื่อง จากการเคลื่อนไหวในชีวิตประจำวัน ตัวอย่างของอาการปวดข้อที่พบเจอได้บ่อย ดังนี้ • ผู้ป่วยข้อไหล่ อาจจะมีปัญหาในการยกของ มีอาการเจ็บปวดลึกในเวลากลางคืน และมีภาวะข้อไหล่ติด ลักษณะเฉพาะคือการเคลื่อนไหวที่จำกัด และอาการปวดในข้อไหล่ • ผู้ป่วยข้อเข่า จะมีอาการปวดและสึกหรอได้ง่ายเป็นพิเศษ เนื่องจากรองรับน้ำหนักทั้งหมดของร่างกาย ร่วมกับสึกหรอจากแรงกระแทกที่เพิ่มขึ้นเมื่อวิ่งหรือกระโดด ผู้ป่วยที่มักมีอาการมากได้แก่ ผู้ป่วยสูงอายุ ผู้ป่วยน้ำหนักตัวเกิน หรือนักกีฬา ในบางกรณี อาการปวดเข่าสามารถปวดร้าวไปที่เท้า และอาจมีความรู้สึกปวดเสียวคล้ายเข็มทิ่มหรือมีความรู้สึกชาๆ • ผู้ป่วยข้อกระดูกก้นกบกับกระดูกเชิงกราน (Sacroiliac joint) อาจจะรู้สึกมีอาการเมื่อโน้มตัว หรือ เมื่อยืนขึ้นหลังจากนั่งเป็นเวลานาน อาการปวดอาจจะร้าวลงสะโพก ทำให้ไม่สามารถทำกิจกรรมที่ใช้ร่างกายได้ และอาจจะเป็นหนักขึ้นขณะลุกจากเก้าอี้ หรือขึ้นบันได สำหรับคนบางคนอาการปวดเข่าสามารถเป็นอุปสรรคในการทำกิจวัตรประจำวัน เช่น การเดิน การขึ้นบันได หรือการถือของ,ปวดข้อทั่วไปสามารถวินิจฉัยได้จากการซักประวัติและตรวจร่างกาย ในบางคนอาจมีความจำเป็นในการตรวจเพิ่มเติมถ้าอาการปวดข้อไม่ได้มาจากการใช้งานที่มากเกินไปและไม่ได้เกิดจากอุบัติเหตุ ซึ่งสามารถเป็นอาการของโรคทางข้อต่างๆได้ ตัวอย่างเช่นโรคเกาต์ โรคข้อเสื่อม โรครูมาตอยด์ เป็นต้น และอาจมีการตรวจได้หลากหลาย เช่น • การตรวจเอกซเรย์ (X-ray) • การตรวจเอกซเรย์ด้วยคลื่นแม่เหล็กไฟฟ้า (MRI scan) • การตรวจเอกซเรย์คอมพิวเตอร์ (CT scan) • การตรวจเลือด,การรักษาขึ้นอยู่กับว่าผู้ป่วยมีสาเหตุของการปวดข้อมาจากสิ่งใด ถ้าเป็นการปวดข้อที่มาจากการใช้งานมากเกินไป หรือมาจากอุบัติเหตุ การรักษาเบื้องต้นที่ควรทำคือ การพักการใช้ข้อนั้นๆ ร่วมกับการประคบเย็น และสามารถทานยาแก้ปวดร่วมด้วยได้ แต่ถ้าอาการปวดข้อนั้นๆมาจาก โรคต่างๆเช่นโรคเกาต์ โรคข้อเสื่อม โรครูมาตอยด์ เป็นต้น จะมีการรักษาจำเพาะต่อโรคนั้นๆต่อไป,"อายุรแพทย์โรคข้อ, กุมารแพทย์ โรคข้อ กรณีอายุน้อยกว่า 15 ปี","ผู้ป่วยที่มีอาการดังต่อไปนี้ ควรพิจารณาเข้าพบแพทย์ • ผู้ป่วยที่รักษาด้วยตัวเองเบื้องต้นแล้วยังไม่มีสัญญาณของอาการที่ดีขึ้นภายใน 1-2 วัน • กลุ่มอาการเป็นๆหายๆ มีอาการเจ็บปวดบริเวณข้อ และมีการเคลื่อนไหวของข้อที่ผิดปกติ เช่น ข้อติด, ขยับข้อไม่ได้เท่าเดิม • กลุ่มที่มีอาการปวดตลอดเวลา และเป็นมากขึ้นเรื่อยๆ มีอาการเจ็บปวดบริเวณข้อรุนแรง มีอาการบวม,แดง,ร้อน บริเวณข้อที่ปวดร่วมด้วย",https://www.pobpad.com/ปวดข้อ https://www.ncbi.nlm.nih.gov/books/NBK303/
ป,ปอดอุดกั้นกำเริบเฉียบพลัน,COPD with Acute Exacerbation,https://www.agnoshealth.com/diseases/ปอดอุดกั้นกำเริบเฉียบพลัน/copd-with-acute-exacerbation,copd-with-acute-exacerbation,โรค ปอดอุดกั้นกำเริบเฉียบพลัน (COPD with Acute Exacerbation) เกิดจากอะไร และวิธีการรักษาเบื้องต้นเป็นอย่างไร,โรคปอดอุดกั้นเรื้อรัง (Chronic obstructive pulmonary disease หรือ COPD) เป็นโรคที่ทำให้ผู้ป่วยมีอาการหายใจลำบาก ซึ่งเป็นผลจากการที่ทางเดินหายใจตีบแคบลงและเสียหายไป โรคปอดอุดกั้นเรื้อรังเกิดจากโรคถุงลมโป่งพอง (emphysema) และโรคหลอดลมอักเสบเรื้อรัง (chronic bronchitis) ซึ่งเป็นสองโรคที่พบร่วมกันเสมอ ผู้ที่เป็นโรคหลอดลมอุดกั้นเรื้อรังจะมีอาการเหนื่อยง่ายมากกว่าคนทั่วไป และถ้าอาการรุนแรงมากขึ้นทันที จะเรียกว่าโรคปอดอุดกั้นเรื้อรังกำเริบเฉียบพลัน (COPD with Acute Exacerbation) นั่นเอง ซึ่งเป็นภาวะที่เร่งด่วนต้องได้รับการรักษาเพื่อบรรเทาอาการอย่างทันท่วงที สาเหตุของการเกิดโรคปอดอุดกั้นเรื้อรังที่พบได้มากที่สุดคือการสูบบุหรี่ ซึ่งบุหรี่สามารถทำลายเนื้อเยื่อปอดอย่างถาวร ส่วนสาเหตุอื่นรองลงมา เช่นการสูดเอาสารพิษต่างๆเข้าไปในปอด เช่นสารพิษตามโรงงานเป็นต้น สาเหตุอื่นๆที่พบเจอได้น้อยมากคือการเป็นจากพันธุกรรม,ผู้ป่วยที่เป็นโรคปอดอุดกั้นเรื้อรังมักจะไม่มีอาการที่ชัดเจนในช่วงต้นของโรค แต่อาการจะรุนแรงมากขึ้นตามระยะเวลาที่พบเจอกับสาเหตุของโรค และสามารถพบอาการดังต่อไปนี้ได้ • มีอาการเหนื่อยง่ายมากกว่าปกดิ โดยเฉพาะเวลาออกกำลังหรือทำกิจกรรมที่ต้องใช้แรงที่มากกว่าปกติ • หายใจเสียงวี๊ด • ไอมีเสมหะ ส่วนผู้ป่วยที่มีอาการกำเริบเฉียบพลัน จะมีอาการรุนแรงมากขึ้นกว่าปกติ เช่นจากที่เคยเหนื่อยไม่มาก จะรู้สึกเหนื่อยมากขึ้น มีอาการหายใจหอบเร็วและรุนแรงมักมีอาการหลังจากสัมผัสสิ่งกระตุ้นเช่น ควันบุหรี่ ควันไฟ เป็นต้น และอาการไม่ทุเลาภายหลังการใช้ยาพ่นฉุกเฉิน ซึ่งเป็นยาที่ผู้ป่วยมีติดตัวอยู่แล้ว,นอกจากการซักประวัติและตรวจร่างกายโดยแพทย์แล้ว การวินิจฉัยโรคปอดอุดกั้นเรื้อรัง สามารถตรวจได้จากการตรวจสมรรถภาพปอด (spirometry) ซึ่งเป็นการตรวจโดยการเป่าลมอย่างรวดเร็วและรุนแรงเข้าไปในเครื่องตรวจ หรือการตรวจเอกซเรย์ปอดเพื่อหาภาวะแทรกซ้อนของโรคเช่น การตรวจหาโรคปือดติดเชื้อ,ผู้ป่วยที่ได้รับการวินิจฉัยว่าเป็นโรคปอดอุดกั้นเรื้อรัง ควรปรับเปลี่ยนพฤติกรรมดังต่อไปนี้ • เลิกบุหรี่ เนื่องจากการสูบบุหรี่เป็นการทำลายเนื้อเยื่อปอดอย่างต่อเนื่องจะถาวร ดังนั้นการเลิกบุหรี่จะสามารถชะลอความรุนแรงของโรคได้ และยังลดความเสี่ยงของการเกิดอาการกำเริบเฉียบพลันอีกด้วย • ไปโรงพยาบาลเพื่อรับการฉีดวัคซีนไข้หวัดใหญ่ทุกปี เนื่องจากผู้ป่วยที่เป็นโรคปอดอุดกั้นเรื้อรังเวลาติดเชื้อจะมีอาการรุนแรงและรักษายากกว่าปกติ การป้องกันจึงเป็นทางที่ดีที่สุด แนวทางการรักษาของโรคปอดอุดกั้นเรื้อรัง มีอยู่ 4 ประเภทใหญ่ดังต่อไปนี้ • การรักษาโดยการใช้ยา เช่นการใช้ยาชนิดรับประทาน การใช้ยาชนิดพ่น ซึ่งล้วนเป็นการรักษาเพื่อบรรเทาอาการ และป้องกันเพื่อไม่ให้มีอาการกำเริบอยู่บ่อยครั้งทั้งสิ้น • การดมออกซิเจน ในผู้ป่วยที่มีอาการรุนแรงมากขึ้นอาจจะมีความจำเป็นต้องได้รับออกซิเจนแม้แต่เวลาที่อยู่ที่บ้าน แต่ควรอยู่ในความพิจารณาของแพทย์ก่อนเสมอ • การทำกายภาพปอด (Pulmonary rehab) • การผ่าตัด แต่มีเพียงส่วนน้อยมากที่จะจำเป็นต้องได้รับการผ่าตัดจากโรคปอดอุดกั้นเรื้อรัง และการผ่าตัดก็ไม่ได้มีผลสำเร็จในทุกครั้งด้วยเช่นกัน,"อายุรแพทย์ระบบหายใจ, กุมารแพทย์ โรคปอด กรณีอายุน้อยกว่า 15 ปี",ผู้ที่มีอาการเข้าได้กับโรคปอดอุดกั้นเรื้อรังกำเริบเฉียบพลัน และอาการไม่ดีขึ้นจากการพ่นยาฉุกเฉินหรือไม่มียาพ่นฉุกเฉิน ควรไปพบแพทย์โดยด่วนที่สุด ผู้ป่วยโรคปอดอุดกั้นเรื้อรังมักจะเป็นกลุ่มคนที่ได้รับวินิจฉัยจากแพทย์มาก่อนอยู่แล้ว การปฎิบัติตัวที่ถูกต้องคือ การมียาพ่นฉุกเฉินติดตัวไว้ตลอดเวลาและสามารถหยิบมาใช้ได้ตลอดเวลา และควรไปตามนัดแพทย์ทุกครั้งที่มีการนัด ไม่ควรซื้อยาพ่นมาใช้เองโดยที่ไม่ไปตามนัดแพทย์ เนื่องจากจะทำให้ไม่สามารถควบคุมอาการไม่ให้กำเริบได้อย่างที่ควรจะเป็น,https://www.bumrungrad.com/th/conditions/chronic-obstructive-pulmonary-disease https://www.nhlbi.nih.gov/health-topics/copd
ป,ปากมดลูกอักเสบติดเชื้อ,Acute cervicitis,https://www.agnoshealth.com/diseases/ปากมดลูกอักเสบติดเชื้อ/acute-cervicitis,acute-cervicitis,โรค ปากมดลูกอักเสบติดเชื้อ (Acute cervicitis) เกิดจากอะไร และวิธีการรักษาเบื้องต้นเป็นอย่างไร,ปากมดลูกอักเสบ (Cervicitis) คือ การอักเสบบริเวณส่วนล่างสุดของมดลูก ซึ่งเป็นจุดที่เชื่อมต่อกับช่องคลอด ภาวะนี้เกิดจากการติดเชื้อจากโรคติดต่อทางเพศสัมพันธ์เป็นหลัก คือ เชื้อหนองในแท้ หนองในเทียม เชื้อเริมที่อวัยวะเพศ หรือเชื้อทริโคโมแนส ผู้ป่วยควรไปพบแพทย์เพื่อรับการตรวจรักษา เพราะเชื้ออาจแพร่กระจายเข้าไปสู่มดลูก จนเกิดการติดเชื้อที่รุนแรงได้,• มีตกขาวเป็นสีเทาหรือขาวในปริมาณมาก บางรายอาจพบลักษณะตกขาวคล้ายหนองและมีกลิ่นเหม็นได้ด้วย • ปวดช่องคลอด ปวดท้องน้อย • เจ็บปวดขณะมีเพศสัมพันธ์ • มีเลือดออกทางช่องคลอดในระหว่างที่มีเพศสัมพันธ์ หรือในช่วงที่ไม่มีประจำเดือน • ปัสสาวะลำบาก ปัสสาวะบ่อย หรือปวดขณะปัสสาวะ,แพทย์จะทำการวินิจฉัยโดยการซักประวัติอาการผู้ป่วย ร่วมกับประวัติเพศสัมพันธ์ และ ประวัติการเป็นโรคติดต่อทางเพศสัมพันธ์ ตรวจร่างกายดูความผิดปกติของอวัยวะเพศภายนอก และตรวจภายในเพื่อดูลักษณะตกขาว ผนังช่องคลอด และหาสัญญาณของการติดเชื้อภายใน หลังจากนั้นแพทย์จะเก็บตัวอย่างสารคัดหลั่งจากปากมดลูกพื่อนำไปตรวจเพาะเชื้อ แล้วนำไปส่องดูด้วยกล้องจุลทรรศน์ เพื่อตรวจหาเชื้อรา หรือเชื้อแบคทีเรียที่อาจเป็นสาเหตุของการอักเสบ,แพทย์จะให้ยาปฏิชีวนะ ยาต้านเชื้อรา หรือยาต้านไวรัส ขึ้นอยู่กับชนิดของเชื้อที่เป็นสาเหตุ เพื่อป้องกันเชื้อแพร่กระจายไปสู่มดลูกและปีกมดลูก และ ป้องกันการติดเชื้อของทารกในกรณีที่ผู้ป่วยตั้งครรภ์ ถ้าสาเหตุเกิดจากการติดเชื้อทางเพศสัมพันธ์ แพทย์จะแนะนำให้คู่นอนของผู้ป่วยเข้ารับการรักษาด้วย เพื่อให้แน่ใจว่าจะไม่เกิดการติดเชื้อซ้ำอีกครั้ง ซึ่งผู้ป่วยควรหลีกเลี่ยงการมีเพศสัมพันธ์จนกว่าจะหายดี และจะต้องมาตรวจอาการซ้ำอีกรอบเพื่อยืนยันผล,สูตินรีแพทย์,ภาวะปากมดลูกอักเสบติดเชื้อ หากไม่ได้รับการรักษาที่ถูกต้องเชื้ออาจแพร่กระจายเข้าไปสู่มดลูก ปีกมดลูก และช่องท้อง จนเกิดการติดเชื้อที่อุ้มเชิงกรานซึ่งมีอาการรุนแรงได้ โดยผู้ป่วยจะมี อาการปวดท้องน้อยมาก ร่วมกับตกขาวผิดปกติ และเป็นไข้ หากมีอาการดังกล่าว ควรรีบไปพบแพทย์เพื่อรับการรักษาที่โรงพยาบาล,"https://pobpad.com/ปากมดลูกอักเสบ#:~:text=ปากมดลูกอักเสบ%20(Cervicitis)%20คือ,และแบคทีเรียในช่องคลอด https://my.clevelandclinic.org/health/diseases/15360-cervicitis"
ป,ปวดศีรษะแบบคลัสเตอร์,Cluster headache,https://www.agnoshealth.com/diseases/ปวดศีรษะแบบคลัสเตอร์/cluster-headache,cluster-headache,โรค ปวดศีรษะแบบคลัสเตอร์ (Cluster headache) เกิดจากอะไร และวิธีการรักษาเบื้องต้นเป็นอย่างไร,เรียกอีกอย่างว่าโรคปวดศีรษะเป็นชุดๆ อาการปวดประเภทนี้พบบ่อยในวัยรุ่นไปถึงวัยกลางคน โดยเฉพาะเพศชายที่สูบบุหรี่ ยังไม่ทราบกลไกการเกิดโรคที่ชัดเจน แต่คาดว่า เกิดจาก ความผิดปกติของเส้นประสาทและระบบประสาทอัตโนมัติ,จะมีอาการปวดอย่างรุนแรงด้านเดียวบริเวณรอบตา เหนือเบ้าตา หรือ ขมับ ร่วมกับมีอาการตาแดง น้ำตาไหล คัดจมูก น้ำมูกไหล หนังตาบวม เหงื่อออกที่หน้าและหน้าผาก รู้สึกกระสับกระส่าย ถ้าไม่ได้รักษาอาการปวดจะเป็นอยู่นาน 15 นาที - 3 ชั่วโมง (เฉลี่ยประมาณ 1 ชั่วโมง) ลักษณะอาการปวดเป็นได้หลายแบบ เช่น ปวดแสบร้อน ปวดเหมือนมีอะไรมาแทง ปวดเหมือนลูกตาจะหลุด ปวดตุ้บๆ เป็นต้น ลักษณะพิเศษของการปวดชนิดนี้ คือ จะมีอาการปวดศีรษะมาเป็นเวลาที่แน่นอน มาเป็นชุดๆ (Cluster) เช่น ปวดศีรษะในช่วงเดือนนี้ของทุกปี จะปวดเป็นเวลาหลายวัน หรือ หลายสัปดาห์ หลังจากนั้นจะไม่มีอาการปวดศีรษะเลย จนกลับมาช่วงเดือนที่ปวดก็จะมีอาการอีกครั้ง,อาศัยประวัติจากผู้ป่วยเป็นหลัก,แบ่งเป็นการรักษาระยะเฉียบพลันและการป้องกันไม่ให้เกิดอาการปวดซ้ำอีก • ระยะเฉียบพลัน : เนื่องจากโรคนี้บางครั้งเป็นแค่ 30 นาทีแล้วหายการใช้ยาอาจไมจำเป็น สำหรับผู้ป่วยที่ต้องการการรักษาจะได้รับการดมออกซิเจน หรือได้รับยาแก้ปวดกลุ่มเดียวกับที่ใช้รักษาไมเกรน (ergot/sumatriptan) • ยาที่ป้องกันปวดศีรษะ cluster เพื่อลดความถี่ ความรุนแรงของอาการปวดศีรษะ เช่นยากลุ่มจิตเวช (lithium) ยาสเตียรอยด์ ยากันชัก หรือยาลดอัตราการเต้นของหัวใจ (verapamil),"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี","หากมีอาการปวดศีรษะดังต่อไปนี้ ควรพบแพทย์ • ปวดศีรษะครั้งแรกในชีวิต (ไม่เคยปวดแบบนี้มาก่อน) • ปวดศีรษะรุนแรงมากที่สุดในชีวิต ปวดฉับพลันทันที • ปวดศีรษะมากจนต้องตื่นกลางดึก • ปวดศีรษะข้างเดิมตลอด • ปวดศีรษะมากขึ้นเมื่อไอ จาม เบ่ง ออกแรง เปลี่ยนท่าทาง หรือขณะมีเพศสัมพันธ์ • ผู้ป่วยอายุมากกว่า 50 ปีที่มีอาการปวดศีรษะครั้งแรกหรือเปลี่ยนไปจากเดิม • ผู้ป่วยมีโรคประจำตัวบางอย่าง เช่น การติดเชื้อเรื้อรัง, โรคมะเร็ง, SLE (โรคแพ้ภูมิตนเองหรือลูปัส) • ปวดศีรษะจนต้องใช้ยาแก้ปวดปริมาณมากหรือบ่อย • ปวดศีรษะร่วมกับอาการผิดปกติอย่างอื่น เช่น ไข้ ผื่น เห็นภาพซ้อน หลงลืม พูดลิ้นแข็ง ปากเบี้ยว ชา อ่อนแรง เดินเซ ชัก สับสน เป็นต้น",เขียนโดย Agnos Team 25 กรกฎาคม 2565 แชร์บทความ หัวข้อ • โรคสุดฮิต ! ปวดหัวไมเกรน • ข้อมูลโรคและสาเหตุการเกิดโรค • อาการของโรค • แนวทางการตรวจวินิจฉัยโรค • แนวทางการดูแลรักษา • แพทย์เฉพาะทางแนะนำ • ข้อควรระวัง • ข้อมูลเพิ่มเติม เขียนโดย Agnos Team เขียนโดย Agnos Team Agnos Team Agnos Team แชร์บทความ แชร์บทความ แชร์บทความ หัวข้อ • โรคสุดฮิต ! ปวดหัวไมเกรน • ข้อมูลโรคและสาเหตุการเกิดโรค • อาการของโรค • แนวทางการตรวจวินิจฉัยโรค • แนวทางการดูแลรักษา • แพทย์เฉพาะทางแนะนำ • ข้อควรระวัง • ข้อมูลเพิ่มเติม หัวข้อ • โรคสุดฮิต ! ปวดหัวไมเกรน • ข้อมูลโรคและสาเหตุการเกิดโรค • อาการของโรค • แนวทางการตรวจวินิจฉัยโรค • แนวทางการดูแลรักษา • แพทย์เฉพาะทางแนะนำ • ข้อควรระวัง • ข้อมูลเพิ่มเติม หัวข้อ • • โรคสุดฮิต ! ปวดหัวไมเกรน • • ข้อมูลโรคและสาเหตุการเกิดโรค • • อาการของโรค • • แนวทางการตรวจวินิจฉัยโรค • • แนวทางการดูแลรักษา • • แพทย์เฉพาะทางแนะนำ • • ข้อควรระวัง • • ข้อมูลเพิ่มเติม
ป,ปวดศีรษะไมเกรน,Migraine,https://www.agnoshealth.com/diseases/ปวดศีรษะไมเกรน/migraine,migraine,โรค ปวดศีรษะไมเกรน (Migraine) เกิดจากอะไร และวิธีการรักษาเบื้องต้นเป็นอย่างไร,เป็นอาการปวดศีรษะที่พบได้บ่อยเป็นอันดับ 2 รองจากอาการปวดศีรษะจากความเครียด (Tension type headache) พบในผู้หญิงมากกว่าผู้ชายประมาณ 2-3 เท่า มักเริ่มมีอาการครั้งแรกตอนช่วงวัยรุ่นถึงวัยกลางคน อาการปวดศีรษะไมเกรน เกิดจากความผิดปกติของระบบไฟฟ้าที่ผิวสมอง ทำให้สมองเกิดการกระตุ้นได้ง่าย และ ไวกว่าคนปกติ ตามมาด้วยการหลั่งสารสื่อประสาทบางชนิด มีผลทำให้หลอดเลือดสมองเกิดการขยายตัวและเกิดการอักเสบขึ้น เป็นผลทำให้มีอาการปวดศีรษะในที่สุด,"จะมีอาการปวดศีรษะข้างเดียว อาจย้ายข้างได้ แต่มักเป็นทีละข้าง ลักษณะการปวดเป็นแบบตุ้บๆ ความรุนแรงของอาการปวดจะรุนแรงปานกลางถึงรุนแรงมาก การทำกิจวัตรทั่วไป เช่น การเดินหรือขึ้นบันได จะทำให้อาการปวดศีรษะเป็นมากขึ้น อาการจะดีขึ้นถ้าได้พักผ่อนอยู่นิ่งๆในห้องที่มืดและเย็น ถ้าไม่ได้รับการรักษาหรือได้รับรักษาไม่เหมาะสม อาการปวดศีรษะจะเป็นอยู่นาน 4-72 ชั่วโมง อาการร่วมอื่นๆที่พบร่วม คือ อาการคลื่นไส้ หรือ อาเจียน มีอาการไวต่อแสง ไม่อยากเห็นแสงจ้า และไม่อยากได้ยินเสียงดัง ในผู้ป่วยบางรายจะพบว่ามีสิ่งกระตุ้น ที่ทำให้เกิดอาการปวดศีรษะไมเกรนขึ้นมา เช่น ภาวะเครียด, การอดนอน, การนอนและตื่นที่ไม่เป็นเวลา, ช่วงที่เป็นประจำเดือน, กลิ่นหรือ ควัน, การเปลี่ยนแปลงของอากาศ หรือ ความร้อน, แสงแดด, อาหารบางชนิด (อาหารหมักดอง, ชีส, ไวน์)",อาศัยการซักประวัติเป็นหลัก,"ปวดศีรษะไมเกรนเป็นโรคเรื้องรัง สามารถควบคุมได้ด้วยการปฏิบัติตัวอย่างถูกต้อง และการใช้ยาอย่างเหมาะสม เมื่ออายุมากขึ้นมักจะมีอาการปวดศีรษะลดลง การรักษาปวดศีรษะไมเกรน แบ่งได้ 2 ประเภท คือ • ระยะที่มีอาการปวดศีรษะเฉียบพลัน ใช้เฉพาะเวลามีอาการปวดศีรษะเท่านั้น และให้รับประทานยาหลังจากที่เริ่มมีอาการปวดศีรษะทันที จะได้ผลในการรักษาอาการปวดศีรษะที่ดี เช่นยาแก้ปวด กลุ่มพาราเซตามอล, ยาลดการอักเสบที่ไม่ไช่สเตียรอด์ (NSAIDs) หรือยาที่เฉพาะเจาะจงกับไมเกรน เช่น ยากลุ่มทริปแทน (triptan) หรือ ยาที่มีส่วนผสมของเออโกทามีน (ergotamine) • ระยะที่ไม่ปวดศีรษะ (ยาป้องกันอาการปวดศีรษะไมเกรน) ต้องรับประทานติดต่อกันทุกวัน","อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี","หากมีอาการปวดศีรษะดังต่อไปนี้ ควรพบแพทย์ • ปวดศีรษะครั้งแรกในชีวิต (ไม่เคยปวดแบบนี้มาก่อน) • ปวดศีรษะรุนแรงมากที่สุดในชีวิต ปวดฉับพลันทันที • ปวดศีรษะมากจนต้องตื่นกลางดึก • ปวดศีรษะข้างเดิมตลอด • ปวดศีรษะมากขึ้นเมื่อไอ จาม เบ่ง ออกแรง เปลี่ยนท่าทาง หรือ ขณะมีเพศสัมพันธ์ • ผู้ป่วยอายุมากกว่า 50 ปีที่มีอาการปวดศีรษะครั้งแรกหรือเปลี่ยนไปจากเดิม • ผู้ป่วยมีโรคประจำตัวบางอย่าง เช่น การติดเชื้อเรื้อรัง, โรคมะเร็ง, SLE (โรคแพ้ภูมิตนเองหรือลูปัส) • ปวดศีรษะจนต้องใช้ยาแก้ปวดปริมาณมากหรือบ่อย • ปวดศีรษะร่วมกับอาการผิดปกติอย่างอื่น เช่น ไข้ ผื่น เห็นภาพซ้อน หลงลืม พูดลิ้นแข็ง ปากเบี้ยว ชา อ่อนแรง เดินเซ ชัก สับสน เป็นต้น",https://med.mahidol.ac.th/ramamental/sites/default/files/public/pdf/Headache.PDF
ป,ปวดศีรษะจากความเครียด,Tension Headache,https://www.agnoshealth.com/diseases/ปวดศีรษะจากความเครียด/tension-headache,tension-headache,โรค ปวดศีรษะจากความเครียด (Tension Headache) เกิดจากอะไร และวิธีการรักษาเบื้องต้นเป็นอย่างไร,เป็นอาการปวดหัวที่พบบ่อยที่สุด เชื่อว่าเกิดจากความไวที่เพิ่มขึ้นต่อความเจ็บปวด ในระบบประสาทส่วนกลาง ร่วมกับการตึงตัวของกล้ามเนื้อรอบศีรษะ โดยปัจจัยที่กระตุ้นให้เกิดขึ้นอาการปวดได้ง่าย เช่น ความเหนื่อย ความเครียด ความวิตกกังวล การนอนผิดท่า การดื่มเครื่องดื่มแอลกอฮอล์หรือคาเฟอีน,อาการปวดหัวทั้งสองข้าง ค่อนไปทางด้านหน้าและด้านบนของศีรษะ คล้ายโดนบีบรัดบริเวณศีรษะ ความรุนแรงของอาการปวดที่เกิดขึ้นจะแตกต่างกันในแต่ละครั้ง แต่มักรุนแรงระดับ น้อย ถึงปานกลาง อาการปวดอาจเกิดขึ้นได้ตั้งแต่ 30 นาทีไปจนถึงหลายวัน,อาศัยประวัติจากผู้ป่วยเป็นหลัก,อาการปวดมักดีขึ้นหลังพักผ่อน หลีกเลี่ยง หรือกำจัดปัจจัยกระตุ้นที่ทำให้ปวดหัวดังกล่าวข้างต้น หากไม่ดีขึ้นสามารถกินยาแก้ปวด กลุ่มพาราเซตามอล หรือ ยาลดการอักเสบที่ไม่ไช่สเตียรอด์ (NSAIDs) ได้ ถ้ากินยาไปสักพักแล้วอาการปวดไม่ดีขึ้น ควรพบแพทย์,"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี","หากมีอาการปวดศีรษะดังต่อไปนี้ ควรพบแพทย์ • ปวดศีรษะครั้งแรกในชีวิต (ไม่เคยปวดแบบนี้มาก่อน) • ปวดศีรษะรุนแรงมากที่สุดในชีวิต ปวดฉับพลันทันที • ปวดศีรษะมากจนต้องตื่นกลางดึก • ปวดศีรษะข้างเดิมตลอด • ปวดศีรษะมากขึ้นเมื่อไอ จาม เบ่ง ออกแรง เปลี่ยนท่าทาง หรือ ขณะมีเพศสัมพันธ์ • ผู้ป่วยอายุมากกว่า 50 ปีที่มีอาการปวดศีรษะครั้งแรกหรือเปลี่ยนไปจากเดิม • ผู้ป่วยมีโรคประจำตัวบางอย่าง เช่น การติดเชื้อเรื้อรัง, โรคมะเร็ง, SLE (โรคแพ้ภูมิตนเองหรือลูปัส) • ปวดศีรษะจนต้องใช้ยาแก้ปวดปริมาณมากหรือบ่อย • ปวดศีรษะร่วมกับอาการผิดปกติอย่างอื่น เช่น ไข้ ผื่น เห็นภาพซ้อน หลงลืม พูดลิ้นแข็ง ปากเบี้ยว ชา อ่อนแรง เดินเซ ชัก สับสน เป็นต้น",https://med.mahidol.ac.th/ramamental/sites/default/files/public/pdf/Headache.PDF
ป,ปอดติดเชื้อ,Pneumonia,https://www.agnoshealth.com/diseases/ปอดติดเชื้อ/pneumonia,pneumonia,โรค ปอดติดเชื้อ (Pneumonia) เกิดจากอะไร และวิธีการรักษาเบื้องต้นเป็นอย่างไร,ปอดติดเชื้อเป็นภาวะติดเชื้อเฉียบพลันทางระบบทางเดินหายใจหรือการติดเชื้อที่เนื้อปอด ทำให้เกิดอาการปอดบวมและมีหนองขัง ซึ่งหากเกิดการติดเชื้อที่รุนแรง อาจเป็นสาเหตุทำให้เสียชีวิตได้ ปอดติดเชื้อมีสาเหตุมาจากการติดเชื้อไวรัส เช่น ไข้หวัดใหญ่ หัด อีสุกอีใส ฯลฯ นอกจากนี้อาจเกิดจากการติดเชื้อแบคทีเรีย เช่น เชื้อสแตฟฟีโลค็อกคัส (Staphylococcus) เชื้อนิวโมค็อกคัส (Pneumococcus) ตลอดจนเชื้อรา ซึ่งแพร่กระจายจากการหายใจ เอาเชื้อเข้าสู่ปอดโดยตรง จากการไอจาม หรือ เกิดในผู้ที่มีภาวะติดเชื้อในกระแสเลือด มักเกิดจากการสำลักน้ำลายที่ปนเปื้อนเชื้อโรคเข้าไปในปอด หรือ อาจเกิดจากการติดเชื้อแอนแอโรป (Anaerobe) ซึ่งเป็นเชื้อที่เป็นสาเหตุทำให้ปอดอักเสบจากฟันผุ โดยเชื้อมักจะปนกับน้ำลายเข้าสู่ปอด,• มีไข้ หนาวสั่น • เสมหะ ในระยะแรกอาจมีอาการไอแห้งๆไม่มีเสมหะ ต่อมา จะมีเสมหะสีขุ่นข้นเวลาไอ หรือมีเลือดปนมากับเสมหะ • หายใจเร็ว • รู้สึกเจ็บหน้าอกเวลาหายใจเข้า ไอแรง แล้วรู้สึกเจ็บร้าวที่หัวไหล่ ชายโครง หรือ ท้อง,• การตรวจเลือด เพื่อช่วยในการหาสาเหตุของโรคอย่างคร่าวๆว่ามีสาเหตุจากการติดเชื้อไวรัสหรือเชื้อแบคทีเรีย • การตรวจเสมหะ เป็นการตรวจหาเชื้อไวรัส เชื้อรา หรือเชื้อแบคทีเรียภายในเสมหะที่อาจก่อให้เกิดการติดเชื้อและอักเสบ • การตรวจเอกซเรย์ปอด,อาการของปอดติดเชื้อมีตั้งแต่อาการน้อยไปจนถึงอาการรุนแรง ในผู้ป่วยที่มีอาการน้อยอาจสามารถรักษาโดยการให้ยารับประทานและติดตามอาการ ทั้งนี้ทั้งนั้นต้องผ่านการประเมินอาการโดยแพทย์ก่อนเสมอ ส่วนในผู้ป่วยที่มีอาการรุนแรง จำเป็นต้องนอนโรงพยาบาลเพื่อสังเกตุและติดตามอาการภาวะแทรกซ้อนต่างๆ และให้ยาปฏิชีวนะ (Antibiotics) ทางเส้นเลือด,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",ผู้ป่วยที่มีอาการเข้าได้กับโรคปอดติดเชื้อควรไปพบแพทย์เพื่อให้ประเมินอาการ และ ได้รับการรักษาที่ถูกต้อง โดยเฉพาะผู้ป่วยที่มีอาการรุนแรง เช่นหายใจเร็ว หายใจหอบ หายใจมีอกหรือคอบุ๋ม ตัวซีดหรือปากเขียว ควรเข้าพบแพทย์ทันที,https://www.bangkokhospital.com/content/pneumonia-do-not-let-severe http://healthydee.moph.go.th/view_article.php?id=48
ป,ปอดติดเชื้อ แบบไม่รุนแรง,Atypical pneumonia,https://www.agnoshealth.com/diseases/ปอดติดเชื้อ แบบไม่รุนแรง/atypical-pneumonia,atypical-pneumonia,โรค ปอดติดเชื้อ แบบไม่รุนแรง (Atypical pneumonia) เกิดจากอะไร และวิธีการรักษาเบื้องต้นเป็นอย่างไร,ปอดติดเชื้อแบบไม่รุนแรง เป็นการติดเชื้อที่เนื้อปอดที่มักเกิดจากการติดเชื้อ ไมโคพลาสมา (Mycoplasma pneumoniae) เป็นหลัก ผู้ป่วยส่วนใหญ่มีอาการไม่ค่อยรุนแรง จึงมักเรียกว่า walking pneumonia เนื่องจากยังสามารถใช้ชีวิตประจำวันได้,มักมีอาการของโรคค่อยเป็นค่อยไป อาการมักไม่รุนแรง แต่มีส่วนน้อยสามารถมีอาการที่รุนแรงได้เหมือนปอดติดเชื้อแบบรุนแรง อาการที่มักจะพบคืออาการดังต่อไปนี้ • มีไข้ต่ำๆ • เจ็บคอ • ไอ โดยที่มีเสมหะ หรือไม่มีก็ได้ • ปวดหัว ปวดเมื่อยตามตัว • มีอาการหายใจเหนื่อยได้ แต่มักไม่รุนแรงมาถึงขั้นหายใจหอบลึก,• การตรวจเลือด เพื่อหาสาเหตุของเลือด • การตรวจเสมหะ เป็นการตรวจหาเชื้อไวรัส เชื้อรา หรือเชื้อแบคทีเรียภายในเสมหะที่อาจก่อให้เกิดการติดเชื้อและอักเสบ • การตรวจเอกซเรย์ปอด,อาการของปอดติดเชื้อมีตั้งแต่อาการน้อยไปจนถึงอาการรุนแรง ในผู้ป่วยที่มีอาการน้อยอาจสามารถรักษา โดยการให้ยารับประทาน และ ติดตามอาการ ทั้งนี้ทั้งนั้นต้องผ่านการประเมินอาการโดยแพทย์ก่อนเสมอ ส่วนในผู้ป่วยที่มีอาการรุนแรง จำเป็นต้องนอนโรงพยาบาลเพื่อสังเกตุอาการ และ ติดตามอาการภาวะแทรกซ้อนต่างๆที่อาจเกิดขึ้นได้ และให้ยาปฏิชีวนะ (Antibiotics) ทางเส้นเลือด,"อายุรแพทย์โรคติดเชื้อ, กุมารแพทย์ โรคปอด กรณีอายุน้อยกว่า 15 ปี",ผู้ป่วยที่มีอาการเข้าได้กับโรคปอดติดเชื้อ ไม่ว่าจะเป็นแบบรุนแรง หรือ ไม่รุนแรงควรไปพบแพทย์ เพื่อให้ประเมินอาการ และ ได้รับการรักษาที่ถูกต้อง,https://www.bangkokhospital.com/content/pneumonia-do-not-let-severe http://healthydee.moph.go.th/view_article.php?id=488
ผ,ผิวหนังอักเสบเรื้อรัง,Chronic eczema,https://www.agnoshealth.com/diseases/ผิวหนังอักเสบเรื้อรัง/chronic-eczema,chronic-eczema,โรค ผิวหนังอักเสบเรื้อรัง (Chronic eczema) เกิดจากอะไร และวิธีการรักษาเบื้องต้นเป็นอย่างไร,โรคผิวหนังอักเสบผื่นแพ้ (Eczema) เป็นโรคผิวหนังที่พบได้บ่อยและพบได้ทุกเพศทุกวัย เกิดจากปฏิกิริยาการอักเสบที่ผิวหนังชั้นนอก เนื่องมาจากมีการสัมผัสกับสารที่ระคายเคืองหรือสารก่อภูมิแพ้ ทำให้มีผื่นแดงคันขึ้น และหากยังมีการสัมผัสสารกระตุ้นนั้นอยู่ หรือมีการแกะเกาบริเวณผื่นอยู่เรื่อยๆ จะทำให้บริเวณนั้นกลายเป็นผิวหนังอักเสบเรื้อรังได้,ในระยะแรกที่ผื่นพึ่งขึ้นใหม่ๆ ผิวหนังจะมีลักษณะของการอักเสบ คือ จะมีผื่นแดง คัน ผิวบริเวณผื่นจะบวม และมีตุ่มน้ำใสเล็กๆเกิดขึ้น ระยะต่อมาจะเริ่มเห็นน้ำเหลืองชัดเจนออกมาจากผื่น จากนั้นน้ำเหลืองที่เยิ้มจากผื่นจะค่อยๆลดลง ผื่นแห้งขึ้น มีลักษณะเป็นผื่นตกสะเก็ด แต่ยังมีอาการคันอยู่เหมือนเดิม ถ้ายังมีการสัมผัสสารกระตุ้นที่แพ้อยู่ หรือมีการแกะเกา เสียดสีอยู่เรื่อยๆ ผิวหนังที่อักเสบนั้นจะกลายเป็นผื่นหนา แห้ง แข็ง เห็นลายเส้นของผิวหนังชัด และมีสีของผิวหนังคล้ำขึ้น ซึ่งเป็นลักษณะของผื่นผิวหนังอักเสบเรื้อรังนั่นเอง,โดยส่วนใหญ่โรคผื่นผิวหนังอักเสบจากการแพ้ แพทย์จะสามารถวินิจฉัยได้จากประวัติ และการตรวจร่างกาย ดูลักษณะผื่นของผู้ป่วย และให้การรักษาได้เลย แต่หากผื่นผิวหนังอักเสบนั้นไม่ตอบสนองต่อการรักษา หรืออยากทราบสารที่แพ้ จะมีการตรวจเพิ่มเติมหลักๆ 2 วิธี คือ • ทดสอบการแพ้ทางผิวหนัง แพทย์อาจใช้สารก่ออาการแพ้กระตุ้นบริเวณท้องแขนหรือแผ่นหลังก่อน หรืออาจใช้วิธีอื่น ๆ เพื่อทดสอบอาการแพ้ทางผิวหนังตามดุลยพินิจของแพทย์ • ตัดชิ้นเนื้อตรวจ โดยนำตัวอย่างเนื้อเยื่อหรือเซลล์ในร่างกายไปส่องกล้องจุลทรรศน์ตรวจหาโรค,สิ่งที่สำคัญที่สุดในการรักษา คือ การป้องกันและบรรเทาอาการคันให้ลดน้อยลง เนื่องจากภาวะผิวหนังอักเสบนั้นส่งผลให้ผิวแห้งและคัน เมื่อเกามากๆจึงเกิดเป็นแผล และนำไปสู่การติดเชื้อที่ผิวหนังในที่สุด ผู้ป่วยควรสวมเสื้อผ้าที่สามารถปกปิดบริเวณที่คัน เพื่อป้องกันการเกิดรอยถลอกจากการเกาอย่างแรง รวมทั้งควรตัดเล็บ หรือสวมถุงมือขณะนอน แนะนำให้ผู้ป่วยหลีกเลียงสิ่งกระตุ้นต่างๆที่จะเป็นสาเหตุการเกิดผิวหนังอักเสบให้ได้มากที่สุด รวมทั้งหลีกเลี่ยงสบู่และน้ำยาซักล้างใดๆที่รุนแรง ซึ่งอาจก่อความระคายเคืองต่อผิวหนัง ยาทากลุ่มสเตียรอยด์ มีทั้งชนิดครีม โลชั่น และแบบขี้ผึ้ง โดยยากลุ่มนี้จะช่วยลดการอักเสบ บรรเทาอาการแพ้ และอาการคันได้ มีด้วยกันหลายชนิด ตั้งแต่ความแรงน้อยไปจนถึงแรงมาก ให้เลือกใช้ตามความหนาของผื่น และบริเวณที่เกิดผื่น โดยสามารถปรึกษายาทาที่เหมาะสมได้จากเภสัชกร หรือใช้ตามที่แพทย์จ่าย การใช้ครีมสเตียรอยด์ ในผื่นที่หนาอาจพิจารณาใช้ครีมที่มีส่วนผสมของ salicylic acid 5% เพื่อช่วยผลัดเซลล์ผิวหนังส่วนบนที่หนาและตายแล้วออก หรืออาจใช้ครีมที่ผสม urea 10% เพื่อเพิ่มความชุ่มชื้นให้ผิว และช่วยลดอาการคัน,"อายุรแพทย์ผิวหนัง, กุมารแพทย์ กรณีอายุน้อยกว่า 15 ปี",เนื่องจากผื่นของโรคผิวหนังอักเสบมักมีอาการคันมาก การเกาผื่นมากๆและรุนแรง อาจทำให้เกิดผลข้างเคียงคือ การติดเชื้อแบคทีเรียแทรกซ้อนที่ผิวหนังได้ หากมีการปวด บวม ของผิวหนังรอบๆผื่น หรือมีหนองจากผื่น ควรมาพบแพทย์เพื่อทำการตรวจรักษา และให้ยาฆ่าเชื้อต่อไป,http://www.pewdeeclinic.com/content-124-โรคผิวหนังอักเสบเรื้อรัง%20หรือ%20ECZEMA%20สำหรับบุคคลากรทางการแพทย์%20%20.html https://dermnetnz.org/topics/dermatitis/
ผ,ผื่นผิวหนังอักเสบจากการแพ้,Allergic dermatitis,https://www.agnoshealth.com/diseases/ผื่นผิวหนังอักเสบจากการแพ้/allergic-dermatitis,allergic-dermatitis,โรค ผื่นผิวหนังอักเสบจากการแพ้ (Allergic dermatitis) เกิดจากอะไร และวิธีการรักษาเบื้องต้นเป็นอย่างไร,ผื่นผิวหนังอักเสบจากการแพ้ เป็นสาเหตุการเกิดผื่นที่พบได้บบ่อยที่สุด มีสาเหตุการเกิดหลัก 3 ประเภท ได้แก่ • ผื่นภูมิแพ้ผิวหนัง (Atopic dermatitis) พบในผู้ป่วยที่มีประวัติกรรมพันธุ์เป็นโรคในกลุ่มภูมิแพ้ เช่น แพ้อากาศ คันตา หอบหืด เป็นต้น • ผื่นแพ้สัมผัส (Allergic contact dermatitis) เป็นปฏิกิริยาภูมิแพ้ที่เกิดจากการสัมผัสสารที่ทำให้แพ้ การเกิดผื่นนี้มักจะเกิดหลังจากการสัมผัสครั้งแรก 6-10 วัน ผิวหนังที่เคยถูกกระตุ้นแล้วอาจจะเกิดผื่นภายใน 4-12 ชั่วโมง สารที่ทำให้เกิดอาการแพ้แบบนี้ได้บ่อยได้แก่ ยาง ผงปูน น้ำยาย้อมผม หรือเครื่องสำอางต่างๆ • ผื่นระคายสัมผัส (Irritant contact dermatitis) เกิดขึ้นกับคนที่สัมผัสสารมีฤทธิ์ก่อระคายในปริมาณและระยะเวลาที่มากพอ สาเหตุที่พบได้บ่อยของผื่นแพ้สัมผัส ได้แก่ กรด ด่าง สารละลายอะซีโตน ผงซักฟอก โลหะ (เช่น นิกเกิล ซึ่งพบได้บ่อยในผู้ที่แพ้เครื่องประดับ) ยาง และเครื่องสำอาง,• ผื่นภูมิแพ้ผิวหนัง (Atopic dermatitis) ผู้ป่วยส่วนใหญ่จะมีผิวแห้ง มีผื่นแดงคัน หรือมีตุ่มแดงนูน ตุ่มน้ำใส ซึ่งเมื่อแตกออกเป็นน้ำเหลืองไหลเยิ้มแล้วกลายเป็นสะเก็ดแข็ง ตำแหน่งที่พบผื่นแตกต่างกันได้ตามวัยของผู้ป่วย - ในเด็กเล็กผื่นจะพบมากบริเวณใบหน้า ศีรษะ - ในเด็กวัยเรียน และผู้ใหญ่ ผื่นจะพบมากในบริเวณข้อพับแขน ข้อพับขา คอ ใบหน้า และผิวหนังตำแหน่งที่มีการเสียดสี • ผื่นแพ้สัมผัส (Allergic contact dermatitis) จะมีลักษณะ ผื่นแดง บวม และมีขุย โดยผื่นจะเกิดบริเวณที่สัมผัสกับสารที่แพ้ เช่น ฝ่ามือ หรือใบหน้า • ผื่นระคายสัมผัส (Irritant contact dermatitis) จะพบเป็นผื่นอักเสบที่มีขอบเขตชัดเจนในบริเวณที่มีการสัมผัส ซึ่งจะมีอาการบวม แดง คันหรือแสบร่วมด้วย,โดยส่วนใหญ่โรคผื่นผิวหนังอักเสบจากการแพ้ แพทย์จะสามารถวินิจฉัยได้จากประวัติ และการตรวจร่างกาย ดูลักษณะผื่นของผู้ป่วย และให้การรักษาได้เลย แต่หากอาการเป็นเรื้อรัง ไม่ตอบสนองต่อการรักษา หรืออยากทราบสารที่แพ้ จะมีการตรวจเพิ่มเติมหลักๆ 2 อย่าง คือ • ทดสอบการแพ้ทางผิวหนัง แพทย์อาจใช้สารก่ออาการแพ้กระตุ้นบริเวณท้องแขนหรือแผ่นหลังก่อน หรืออาจใช้วิธีอื่น ๆ เพื่อทดสอบอาการแพ้ทางผิวหนังตามดุลยพินิจของแพทย์ • ตัดชิ้นเนื้อตรวจ โดยนำตัวอย่างเนื้อเยื่อหรือเซลล์ในร่างกายไปส่องกล้องจุลทรรศน์ตรวจหาโรค,สำหรับผื่นภูมิแพ้ผิวหนัง (Atopic dermatitis) มีแนวทางการรักษา คือ • หลีกเลี่ยงสิ่งต่าง ๆ ที่ทำให้โรคกำเริบมากขึ้น เช่น ไม่อยู่ในห้องปรับอากาศที่เย็นจัด ไม่อาบน้ำที่มีอุณหภูมิเย็นหรือร้อนจัด และควรหลีกเลี่ยงภาวะที่ทำให้เหงื่อออกมาก • ควรรับประทานยาต้านฮิสตามีน ติดต่อกัน 5-7 วัน เพื่อลดอาการคัน เพราะอาการคันทำให้ผู้ป่วยต้องแกะเกาผิวหนัง ผื่นผิวหนังที่อักเสบจะกำเริบขึ้นได้ ยากลุ่มนี้ ได้แก่ คลอเฟนนิลามีน เซททิริซีน สามารถซื้อได้ตามร้านขายยาทั่วไป ข้อที่ควรระวังคือ ยานี้มีผลข้างเคียงคือ อาการง่วงนอน • ยาทากลุ่มสเตรียรอยด์ มีฤทธิ์ลดการอักเสบของผื่นผิวหนัง ควรใช้ภายใต้การดูแลของแพทย์ เพราะโรคกลุ่มนี้ต้องใช้ยานาน อาจมีอาการข้างเคียงเกิดขึ้นได้ ถ้าใช้ยาไม่ถูกต้อง สำหรับผื่นแพ้สัมผัส และผื่นระคายสัมผัส (Contact dermatitis) มีแนวทางการรักษา คือ • ล้างทำความสะอาดด้วยน้ำเกลือ ในระยะที่มีผื่นอักเสบเป็นน้ำเหลือง แล้วใช้ผ้าสะอาดชุบน้ำเกลือประคบบริเวณที่เป็นครั้งละประมาณ 10 นาที วันละ 2 ครั้ง จนกว่าน้ำเหลืองหรือหนองแห้ง อย่าบีบ อย่าแกะแผล เนื่องจากหากปากแผลเปิด อาจจะทำให้ติดเชื้อได้ • รับประทานยาแก้แพ้ หรือยาต้านฮีสตามีน เพื่อช่วยลดอาการคัน เพื่อป้องกันการแกะเกาบริเวณแผลหรือผื่น ยาแก้แพ้ ได้แก่ คลอเฟนนิลามีน เซททิริซีน สามารถซื้อได้ตามร้านขายยาทั่วไป ข้อที่ควรระวังคือ ยานี้มีผลข้างเคียงคือ อาการง่วงนอน • ยาทากลุ่มสเตรียรอยด์ มีฤทธิ์ลดการอักเสบของผื่นผิวหนัง ควรใช้ภายใต้การดูแลของแพทย์ เพราะโรคกลุ่มนี้ต้องใช้ยานาน อาจมีอาการข้างเคียงเกิดขึ้นได้ ถ้าใช้ยาไม่ถูกต้อง,"อายุรแพทย์ผิวหนัง, กุมารแพทย์ ภูมิแพ้และระบบภูมิคุ้มกัน กรณีอายุน้อยกว่า 15 ปี",• กรณีที่มีตุ่มหนองเกิดแทรกซ้อนบนตุ่มหรือผื่นแดง แสดงว่ามีการติดเชื้อแบคทีเรียแทรกซ้อน ควรปรึกษาแพทย์เพราะผู้ป่วยจำเป็นต้องได้รับยาปฏิชีวนะ เพื่อฆ่าเชื้อแบคทีเรีย,https://www.si.mahidol.ac.th/siriraj_online/thai_version/Health_detail.asp?id=22 https://dermnetnz.org/topics/allergic-contact-dermatitis/
ผ,ผื่นลมพิษ,Urticaria,https://www.agnoshealth.com/diseases/ผื่นลมพิษ/urticaria,urticaria,โรค ผื่นลมพิษ (Urticaria) เกิดจากอะไร และวิธีการรักษาเบื้องต้นเป็นอย่างไร,ลมพิษ (Urticaria) เป็นอาการทางผิวหนังที่พบเห็นกันได้บ่อย เกิดจากร่างกายมีปฏิกิริยาตอบสนองต่อสิ่งที่เป็นตัวกระตุ้นให้เกิดอาการแพ้ โดยสามารถเกิดขึ้นได้บนทุกส่วนในร่างกาย แม้กระทั่งใบหน้า ริมฝีปาก ลิ้น คอ หรือหู โดยมากแล้วมักเกิดไม่เกิน 24 ชั่วโมง ผื่นจะค่อย ๆ จางหายไป ชนิดของโรคลมพิษแบ่งเป็น 2 กลุ่ม คือ • ลมพิษเฉียบพลัน ผื่นลมพิษเป็นมาไม่เกิน 6 สัปดาห์ สาเหตุส่วนใหญ่มักได้แก่ อาหาร ยา การติดเชื้อ • ลมพิษเรื้อรัง ผื่นลมพิษเป็น ๆ หาย ๆ ต่อเนื่องกันเกิน 6 สัปดาห์ขึ้นไป เกิดจากสาเหตุได้หลายอย่าง เช่น โรคภูมิแพ้ตัวเอง มะเร็งต่อมน้ำเหลือง โรคต่อมไทรอย์ เป็นต้น สาเหตุของโรคลมพิษที่พบบ่อย เช่น • อาหาร เช่น อาหารทะเล สารกันบูด สีผสมอาหารบางชนิด • ยา ปฏิกิริยาการแพ้ยาบางชนิดอาจทำให้เกิดผื่นลมพิษได้ • การติดเชื้อ การติดเชื้อไวรัส แบคทีเรีย เชื้อรา หรือมีพยาธิ • อิทธิพลทางกายภาพ ผู้ป่วยบางราย ผื่นลมพิษอาจเป็นผลจากปฏิกริยาของผิวหนังที่ตอบสนองผิดปกติต่อความร้อน ความเย็น น้ำหนักกดรัด แสงแดด การออกกำลังกาย เป็นต้น • การแพ้สารที่สัมผัส ผื่นลมพิษเกิดขึ้นในตำแหน่งที่ผิวหนังสัมผัสกับสารที่แพ้ เช่น การแพ้กาว ยาง ขนสัตว์ พืช หรืออาหารบางชนิด • ปฏิกิริยาแพ้พิษแมลง เช่น ปฏิกิริยาที่เกิดจากผึ้ง หรือต่อต่อย,ลมพิษมีลักษณะเป็นผื่นหรือปื้นนูนแดง ไม่มีขุย มีขนาดต่าง ๆ ได้ตั้งแต่ 0.5-10 ซม. มีอาการคัน เกิดขึ้นเร็วและกระจายตามตัว แขนขา ใบหน้า แต่ละผื่นมักจะคงอยู่ไม่นาน โดยมากมักไม่เกิน 24 ชั่วโมง ผื่นนั้นก็จะราบไปโดยไม่มีร่องรอย แต่ก็อาจมีผื่นใหม่ขึ้นที่อื่นๆได้ ผู้ป่วยจะรู้สึกคันมากและหากเกาก็จะเกิดผื่นแดงมากยิ่งขึ้น,แพทย์จะสามารถวินิจฉัยได้จากประวัติอาการ ประวัติการแพ้สิ่งต่างๆ และการตรวจร่างกาย เพื่อหาสาเหตุและปัจจัยที่กระตุ้นการเกิดลมพิษ ในบางรายอาจมีความจำเป็นต้องได้รับการตรวจหรือทดสอบทางห้องปฏิบัติการเพิ่มเติม เช่น การตรวจเลือด หรือตรวจหาภาวะการแพ้สารต่าง ๆ ผู้ป่วยลมพิษจำนวนมาก แม้ว่าแพทย์จะได้พยายามตรวจหาสาเหตุอย่างละเอียดแล้ว แต่ก็ยังหาสาเหตุไม่พบ ซึ่งอาจเป็นไปได้ว่า ความรู้ทางการแพทย์ปัจจุบันยังไม่มากพอที่จะอธิบายหาสาเหตุได้ทั้งหมด,การรักษาเบื้องต้นจะเป็นการรับประทานยาแก้แพ้ หรือยาต้านฮีสตามีน เพื่อช่วยลดอาการคัน ยาแก้แพ้ ได้แก่ คลอเฟนนิลามีน เซททิริซีน ซึ่งสามารถซื้อได้ตามร้านขายยาทั่วไป ข้อที่ควรระวังคือ ยานี้มีผลข้างเคียงคือ อาการง่วงนอน โดยสามารถใช้ยาเองได้ที่บ้าน และหากการรักษาด้วยตัวเองเบื้องต้นไม่สำเร็จ ควรปรึกษาแพทย์เพื่อตรวจเพิ่มเติม หรือรับยาชนิดอื่นทานเพิ่มเติมตามดุลยพินิจของแพทย์ การรักษาเสริมอื่นๆประกอบด้วย งดสิ่งที่กระตุ้นให้เกิดผื่นลมพิษตามที่แพทย์แนะนำ ไม่แกะเกาผิวหนัง เนื่องจากอาจทำให้เกิดผิวหนังอักเสบจากการเกา และอาจใช้ calamine lotion ทาบริเวณผื่นลมพิษเพื่อช่วยลดอาการคัน แต่ยานี้ไม่ได้ทำให้ผื่นหาย,"แพทย์ภูมิแพ้และภูมิคุ้มกัน, อายุรแพทย์ผิวหนัง, กุมารแพทย์ ภูมิแพ้และระบบภูมิคุ้มกัน กรณีอายุน้อยกว่า 15 ปี",ผู้ป่วยบางรายอาจมีริมฝีปากบวม ตาบวม เกิดพร้อมกับผื่นคันตามตัว หรือเกิดตามหลัง ซึ่งเป็นอาการแพ้ที่รุนแรงมากขึ้นกว่าผื่นลมพิษปกติ ควรรีบไปพบแพทย์เพื่อทำการรักษา หรือตรวจเพิ่มเติม บางรายอาจมีอาการแน่นจมูก หายใจไม่สะดวก แน่นหน้าอก คลื่นไส้อาเจียน ปวดท้อง ใจสั่น หน้ามืด เป็นลม หรือความดันโลหิตต่ำได้ เป็นอาการแพ้แบบรุนแรง ควรรีบนำส่งโรงพยาบาลโดยด่วนเพื่อทำการรักษา มิเช่นนั้นอาการอาจรุนแรงขึ้นถึงขั้นเสียชีวิตได้,si.mahidol.ac.th/sidoctor/e-pl/articledetail.asp?id=23 https://dermnetnz.org/topics/urticaria-an-overview/
ผ,ผื่นตามร่างกาย,Rash unspecified,https://www.agnoshealth.com/diseases/ผื่นตามร่างกาย/rash-unspecified,rash-unspecified,โรค ผื่นตามร่างกาย (Rash unspecified) เกิดจากอะไร และวิธีการรักษาเบื้องต้นเป็นอย่างไร,"ผื่น คืออาการทางผิวหนังชนิดหนึ่งซึ่งมีลักษณะบวม, ระคายเคืองเป็นบริเวณกว้าง โดยที่สามารถมีขนาดได้ต่างๆกัน อาจจะสีแดง ชมพู ด่างขาว สีน้ำตาล ดำ ก็ได้เช่นกัน ผื่นเกิดขึ้นได้จากหลากหลายสาเหตุ โดยผื่นส่วนใหญ่มักหายเองได้ แต่ในบางกรณีอาจต้องรักษาด้วยยาหรือวิธีทางการแพทย์อื่นๆ ขึ้นอยู่กับพยาธิสภาพของผื่นนั้นๆ สาเหตุที่พบเจอได้บ่อยคือ ผื่นแพ้สัมผัส ที่มักเกิดจากการสัมผัสสารที่แพ้ตรงๆ เช่นเครื่องสำอาง สีย้อมผ้า เป็นต้น ส่วนสาเหตุของผื่นที่พบเจอได้ เช่นผื่นจากการใช้ยา ลมพิษ แมลงกัดต่อย โรคสะเก็ดเงิน ผื่นไข้ เป็นต้น",อาการผื่นส่วนใหญ่ไม่รุนแรงมากนัก โดยอาจมีอาการผิดปกติบริเวณผิวหนังส่วนต่าง ๆ ที่เห็นได้ชัด คือ • ผิวหนังบวมแดง มีลักษณะเป็นปื้น • มีอาการระคายเคือง คัน เจ็บ หรือปวดแสบปวดร้อน • มีตุ่มน้ำใส ๆ เกิดขึ้น • ผิวลอก • เป็นแผลพุพอง ผู้ป่วยอาจมีอาการอื่นๆร่วมด้วยได้ขึ้นอยู่กับสาเหตุก่อโรค อาการที่อาจพบร่วมกันได้เช่น อาการไข้สูง ปวดข้อ ปวดท้อง ซึม ปวดศีรษะ,"ใช้การซักประวัติและการตรวจร่างกายเป็นหลัก ผื่นของแต่ละโรคมักมีลักษณะจำเพาะต่อโรคนั้นๆ ทั้งนี้ทั้งนั้นถ้าแพทย์ต้องการตรวจวินิจฉัยเพิ่มเติมจะมีการตรวจเพิ่มเติมได้ ดังต่อไปนี้ กาเจาะเลือด, กาตรวจปฎิกิริยาภูมิแพ้ หรือตัดชื้นเนื้อเพื่อตรวจ เป็นต้น ซึ่งขึ้นอยู่กับดุลยพินิจของแพทย์ผิวหนังเป็นสำคัญ",ผื่นส่วนใหญ่สามารถหายได้เองโดยที่ไม่ต้องรักษา แต่ถ้ามีอาการรุนแรงผู้ป่วยสามารถซื้อยาทาตามร้านขายยา หรือยารักษาประคับประคอง เช่นยารับประทานแก้คัน เพื่อลองรักษาเบื้องต้นก่อนได้,"อายุรแพทย์ผิวหนัง, กุมารแพทย์ กรณีอายุน้อยกว่า 15 ปี","ผู้ที่รักษาเบื้องต้นด้วยตตัวเองควรสังเกตุอาการว่าดีขึ้นหรือไม่ ถ้าอาการไม่ดีขึ้นหรืออาการแย่ลง หรือมีอาการอื่นที่รุนแรงร่วมด้วย เช่นมีอาการปวดบริเวณผื่น, มีอาการไข้สูง ควรพิจารณาปรึกษาแพทย์",https://www.pobpad.com/ผื่น https://www.mayoclinic.org/diseases-conditions/dermatitis-eczema/symptoms-causes/syc-20352380
ผ,แผลริมอ่อน,Chancroid,https://www.agnoshealth.com/diseases/แผลริมอ่อน/chancroid,chancroid,โรค แผลริมอ่อน (Chancroid) เกิดจากอะไร และวิธีการรักษาเบื้องต้นเป็นอย่างไร,โรคแผลริมอ่อน (Chancroid) เป็นโรคติดต่อทางเพศสัมพันธ์ชนิดหนึ่งที่เกิดจากการติดเชื้อแบคทีเรียชนิดหนึ่งชื่อ Haemophilus Ducreyi ซึ่งทำให้เกิดแผลเปื่อยบริเวณอวัยวะเพศทั้งชายและหญิง ซึ่งอาจมีเลือดหรือของเหลวไหลออกมาจากแผล ทำให้สามารถแพร่เชื้อไปยังคู่นอนระหว่างที่มีเพศสัมพันธ์ทางปาก รูทวาร หรือช่องคลอดได้,โดยทั่วไปแล้วผู้ป่วยจะเริ่มมีอาการภายใน 4-7 วันหลังจากได้รับเชื้อ แต่อาการอาจแตกต่างกันไปในผู้ชายและผู้หญิง อาการเริ่มต้นจะเป็นตุ่มนูนและมีอาการเจ็บมักจะเป็นบริเวณเส้นสองสลึง ซึ่งจะเปลี่ยนเป็นแผลเปื่อยภายใน 1-2 วัน และแผลอาจก่อตัวขึ้นที่บริเวณใดบริเวณหนึ่งของอวัยวะเพศก็ได้ ซึ่งรวมไปถึงองคชาต หรือถุงอัณฑะด้วย และเมื่อเกิดแผล ผู้ป่วยจะรู้สึกแสบร้อนที่บริเวณแผลมาก ผู้หญิงอาจมีตุ่มสีแดง 4 เม็ดหรือมากกว่านี้บนแคมนอก ฝีเย็บ รูทวาร หรือขาหนีบ ทำให้มีอาการเจ็บแสบร้อน โดยเฉพาะเวลาสัมผัสหรือมีเพศสัมพันธ์ และเพราะแคมนอกเป็นรอยพับของผิวที่ปกคลุมอวัยวะเพศหญิงเอาไว้ หลังจากที่ตุ่มกลายมาเป็นแผลเปื่อยหรือแผลเปิดแล้ว ผู้ป่วยหญิงอาจรู้สึกแสบร้อน หรือเจ็บในระหว่างที่ขับปัสสาวะหรืออุจจาระร่วมด้วยได้,โดยทั่วไปแพทย์สามารถวินิจฉัยได้จากการซักประวัติอาการ รวมถึงประวัติเพศสัมพันธ์ และการตรวจร่างกาย ซึ่งจะต้องตรวจดูแผลที่เกิดบริเวณอวัยวะเพศอย่างละเอียด ตรวจต่อมน้ำเหลืองบริเวณขาหนีบ แต่ในกรณีที่อาการไม่แน่ชัด หรือลักษณะแผลก้ำกึ่ง แพทย์อาจส่งตัวอย่างหนองหรือน้ำจากแผลไปเพื่อเพาะเชื้อยืนยันการวินิจฉัยเพิ่มเติม ผู้ป่วยที่พบว่าตนเองเป็นโรคแผลริมอ่อน ควรตรวจเลือดหาโรคติดต่อทางเพศสัมพันธ์อื่น ๆ ด้วย เช่น ไวรัสเอชไอวี ไวรัสตับอักเสบบี และซิฟิลิส เป็นต้น รวมทั้งผู้ป่วยต้องแจ้งให้คู่นอนไปพบแพทย์เพื่อรับการตรวจรักษาเช่นเดียวกัน,• รักษาโดยให้ยาปฏิชีวนะ โดยทั่วไปมักให้เป็นยาฉีด Ceftriaxone ฉีดเข้ากล้ามเนื้อครั้งเดียว หรืออาจใช้ยารับประทาน เช่น Azithromycin Ciprofloxacin ก็สามารถรักษาได้เช่นกัน โดยการให้ยาจะช่วยฆ่าเชื้อแบคทีเรียและบรรเทาอาการให้ดีขึ้นภายใน 7 วัน แต่สำหรับผู้ที่เกิดการติดเชื้อเอชไอวีร่วมด้วยอาจตอบสนองต่อยาได้ช้าลง • ดูแลรักษาความสะอาดบริเวณอวัยวะเพศ • รับประทานยาแก้ปวดหากมีอาการปวดหรือแสบ • งดมีเพศสัมพันธ์จนกว่าแผลจะหายเป็นปกติ ในกรณีที่มีต่อมน้ำเหลืองที่ขาหนีบโตมากจนเป็นหนอง อาจต้องใช้เข็มดูดหนองออก และ ต้องรักษาคู่นอนของผู้ป่วยควบคู่กันไปด้วยเพื่อป้องกันไม่ให้โรคเกิดซ้ำอีก หลังรักษาอาการจะดีขึ้นใน 3-7 วัน โดยระยะเวลาของการหายขึ้นกับขนาดของแผล แผลที่มีขนาดใหญ่อาจจะต้องใช้เวลาในการรักษา 2 สัปดาห์,"ชาย อายุรแพทย์โรคติดเชื้อ, หญิง สูตินรีแพทย์, กุมารแพทย์ โรคติดเชื้อ กรณีอายุน้อยกว่า 15 ปี",แผลริมอ่อนอาจเพิ่มความเสี่ยงให้เกิดรอยทะลุของท่อปัสสาวะ (Urethral Fistula) และแผลเป็นที่หนังหุ้มปลาย โดยเฉพาะในผู้ชายที่ไม่ได้ขลิบหนังหุ้มปลายของอวัยวะเพศออก จึงควรมาพบแพทย์เพื่อวินิจฉัยโรคและให้การรักษาที่ถูกต้องเหมาะสมเสมอ,http://odpc3.ddc.moph.go.th/datacenter/communicate/know_condetail.php?id=32 https://www.cdc.gov/std/tg2015/chancroid.htm
ผ,ผนังหลอดเลือดแดงใหญ่ฉีกขาด,Acute aortic dissection,https://www.agnoshealth.com/diseases/ผนังหลอดเลือดแดงใหญ่ฉีกขาด/acute-aortic-dissection,acute-aortic-dissection,โรค ผนังหลอดเลือดแดงใหญ่ฉีกขาด (Acute aortic dissection) เกิดจากอะไร และวิธีการรักษาเบื้องต้นเป็นอย่างไร,คือการที่เกิดการฉีดขาดขึ้นในผนังหลอดเลือดแดงใหญ่ ทำให้มีเลือดไหลเซาะไประหว่างชั้นของผนังหลอดเลือดตามด้วย ชั้นผนังหลอดเลือดแยกออกจากกัน ปัจจัยสำคัญที่ทำให้เกิดภาวะดังกล่าว คือ ความดันโลหิตสูงที่ควบคุมระดับความดันได้ไม่ดี ราว 75% ของผู้ป่วยทั้งหมด ปัจจัยส่งเสริมอื่นๆ เช่น โรคทางพันธุกรรม หรือการมีบาดแผลต่อหลอดเลือดแดงใหญ่โดยตรง,ผู้ป่วยมักมีอาการ เจ็บหน้าอก หรือ ท้องรุนแรงเฉียบพลัน ลักษณะคล้ายโดยมีดแทง มีอาการเจ็บร้าวทะลุหลังหรือร้าวไปบริเวณคอ หรือ อาจมาพบแพทย์ได้ด้วยภาวะแทรกซ้อนของโรค เช่น วูบหมดสติ อ่อนแรงครึ่งซีกเฉียบพลัน,อาศัยการซักประวัติและตรวจร่างกายเพื่อประเมินความเสี่ยง ความคล้ายคลึงของภาวะนี้ แล้วส่งตรวจ ตรวจการทำงานของหัวใจด้วยคลื่นเสียงสะท้อนความถี่สูง (echocardiography) หรือ เอกซเรย์คอมพิวเตอร์หลอดเลือดแดงใหญ่ (Contrast-enhanced computerized tomography) เพื่อยืนยันการวินิจฉัย,แพทย์จะให้การรักษาตามตำแหน่งของหลอดเลือดที่มีการฉีกขาด โดยมีตัวเลือกในการให้การรักษาดังนี้ • ให้การรักษาด้วยยา มีเป้าหมายเพื่อคุมความดันโลหิตให้ถึงระดับปกติโดยเร็ว • การผ่าตัดใหญ่ (open surgery) • วิธีสอดสายสวนผ่านทางหลอดเลือดแดง (endovascular stent graft),"ศัลยแพทย์หัวใจและหลอดเลือด, กุมารแพทย์ โรคหัวใจ กรณีอายุน้อยกว่า 15 ปี",ผู้ที่มีอาการเข้าได้กับโรคผนังหลอดเลือดแดงใหญ่ฉีกขาดควรพบแพทย์โดยด่วน,https://www.si.mahidol.ac.th/th/healthdetail.asp?aid=845
ผ,แผลที่ขอบทวารหนัก,Anal fissure,https://www.agnoshealth.com/diseases/แผลที่ขอบทวารหนัก/anal-fissure,anal-fissure,โรค แผลที่ขอบทวารหนัก (Anal fissure) เกิดจากอะไร และวิธีการรักษาเบื้องต้นเป็นอย่างไร,"แผลที่ขอบทวารหนัก (Anal Fissure) คือ รอยฉีกหรือแผลเปิดขนาดเล็กที่เกิดขึ้นบริเวณทวารหนัก โดยมักทำให้มีอาการปวดทวารหนักและมีเลือดออกเมื่อถ่ายอุจจาระ หรืออาจมีอาการกล้ามเนื้อหูรูดทวารหนักกระตุกด้วย อาจรักษาได้โดยเพิ่มการรับประทานอาหารที่มีไฟเบอร์หรือนั่งแช่ในน้ำ แต่บางรายก็อาจต้องใช้ยารักษาหรือการผ่าตัดเข้าช่วย สาเหตุของการเกิดแผลที่ขอบทวารหนักมักเกิดจากการขับถ่ายอุจจาระที่แข็งหรือมีก้อนใหญ่, ท้องผูกเรื้อรัง, ท้องเสียอย่างเรื้อรัง, กล้ามเนื้อฉีกจากการคลอดบุตร และกล้ามเนื้อหูรูดเกร็งหรือหดตัว",ผู้ป่วยที่มี Anal Fissure อาจพบอาการต่าง ๆ ดังต่อไปนี้ • รู้สึกปวด หรือ เจ็บแปลบ บริเวณทวารหนักในขณะถ่ายอุจจาระ • มีเลือดปนออกมาในอุจจาระ โดยมักมีปริมาณไม่มากและเป็นสีแดงสด หรือมีเลือดติดที่กระดาษชำระเมื่อเช็ดทำความสะอาดหลังถ่ายอุจจาระ • ปวดหลังถ่ายอุจจาระ โดยอาจปวดเป็นเวลานานหลายชั่วโมง • คันหรือระคายเคืองบริเวณทวารหนัก,การวินิจฉัยโรคแผลที่ขอบทวารหนักสามารถทำได้โดยง่ายโดยการตรวจร่างกายบริเวณรูทวารหนัก ซึ่งจะเห็นแผลที่ชัดเจน แต่ทั้งนี้ถ้าผู้ป่วยมีอาการเลือดออกร่วมด้วย อาจจะมีการตรวจเพิ่มเติมเพื่อหาสาเหตุอื่นๆที่เป็นไปได้เช่น • การตรวจส่องกล้องลำไส้ส่วนซิกมอยน์ (Sigmoidoscopy) • การส่องกล้องลำไส้ใหญ่ (Colonoscopy),การรักษาโรคแผลที่ขอบทวารหนัก ผู้ป่วยสามารถทำให้อาการดีขึ้นเองได้โดยการดูแลตนเองเพื่อช่วยให้ขับถ่ายได้ง่ายยิ่งขึ้น โดยทำตามคำแนะนำดังต่อไปนี้ • นั่งเเช่ในน้ำอุ่น เพื่อช่วยให้อาการดีขึ้น กระตุ้นการไหลเวียนของเลือดบริเวณทวารหนัก และช่วยให้หูรูดคลายตัว โดยควรทำวันละ 2-3 ครั้ง ครั้งละ 10-15 นาที • รับประทานอาหารที่มีใยอาหารสูง เพื่อป้องกันอาการท้องผูก เช่น รำข้าวสาลี รำข้าวโอ๊ต ธัญพืชที่ไม่ผ่านการขัดสี ผลไม้ตระกูลส้ม ถั่ว ลูกพรุน หรือน้ำลูกพรุน เป็นต้น • ดื่มน้ำให้เพียงพอ แต่ควรหลีกเลี่ยงเครื่องดื่มคาเฟอีนหรือแอลกอฮอล์ • ฝึกนิสัยในการขับถ่ายให้เป็นกิจวัตรประจำวัน เพราะการอั้นถ่ายอาจทำให้อุจจาระแห้งและแข็งจนขับถ่ายออกมาได้ยาก ทำให้มีอาการปวดหรือเกิดแผลฉีกขาดได้ • ปรับเปลี่ยนพฤติกรรมการขับถ่าย เช่น ไม่นั่งบนชักโครกนานเกินไป • ในกรณีที่ได้รับกากใยจากอาหารไม่เพียงพอ ให้รับประทานอาหารเสริมไฟเบอร์ภายใต้คำแนะนำของแพทย์หรือเภสัชกร • รับประทานยาเพื่อบรรเทาอาการปวด • ในกรณีที่แผลเกิดจากการมีเพศสัมพันธ์ทางทวารหนัก ผู้ป่วยควรงดมีเพศสัมพันธ์ทางนี้จนกว่าแผลจะหายดี ทั้งนี้ หากยังคงมีอาการท้องผูกอย่างต่อเนื่อง หรือมีอาการของ Anal Fissure เกิดขึ้นอย่างเรื้อรัง ผู้ป่วยควรไปพบแพทย์เพื่อรับการรักษา โดยแพทย์อาจพิจารณารักษาด้วยวิธีดังต่อไปนี้ • การใช้ยา เพื่อช่วยเพิ่มการไหลเวียนของเลือดและช่วยผ่อนคลายกล้ามเนื้อหูรูดทวารหนัก ใช้ยาชาเฉพาะที่ชนิดทาเพื่อช่วยลดอาการปวด โดยการใช้ยามีทั้งชนิดรับประทานและชนิดใช้ภายนอก • การฉีดโบท็อกซ์ (Botulinum toxin) เพื่อให้กล้ามเนื้อหูรูดเกิดการคลายตัว ซึ่งจะใช้ในกรณีที่การใช้ยาทาไม่ได้ผล • การผ่าตัดหากรักษาด้วยวิธีอื่นแล้วไม่ได้ผล,"ศัลยแพทย์ลำไส้ใหญ่และทวารหนัก, ศัลยแพทย์เด็ก กรณีอายุน้อยกว่า 15 ปี",หากผู้ป่วยมีอาการปวดผิดปกติในระหว่างหรือหลังจากถ่ายอุจจาระ สังเกตเห็นเลือดบนอุจจาระ หรือมีเลือดติดที่กระดาษชำระหลังถ่ายอุจจาระเสร็จแล้ว ควรรีบไปพบแพทย์เพื่อรับการตรวจรักษา,http://www.rcst.or.th/cpg/18C98.pdf
ภ,ภาวะแพ้ชนิดรุนแรง,Anaphylaxis,https://www.agnoshealth.com/diseases/ภาวะแพ้ชนิดรุนแรง/phaawaaephchnidrunaerng-anaphylaxis-2,phaawaaephchnidrunaerng-anaphylaxis-2,โรค ภาวะแพ้ชนิดรุนแรง (Anaphylaxis) เกิดจากอะไร และวิธีการรักษาเบื้องต้นเป็นอย่างไร,ภาวะแพ้ชนิดรุนแรง (Anaphylaxis) คือปฏิกิริยาภูมิแพ้รุนแรงอย่างเฉียบพลันเมื่อร่างกายได้รับสารกระตุ้นบางอย่าง เนื่องจากระบบภูมิต้านทานของบุคคลนั้นไวต่อสารกระตุ้นดังกล่าวมากกว่าคนปกติ โดยมากอาการมักเกิดภายใน 5 - 30 นาทีหลังจากได้รับสารก่อภูมิแพ้ หรือไม่เกิน 2 ชั่วโมง หลังได้รับสารก่อภูมิแพ้ชนิดรับประทาน สาเหตุของอาการแพ้รุนแรงที่พบบ่อย ได้แก่ • ยาปฏิชีวนะ ยาแก้ปวด • อาหารทะเล แป้งสาลี ไข่ นม ถั่ว • แมลงมีพิษต่อย เช่น ผึ้ง ต่อ แตน หรือมด • ยางลาเท็กซ์,อาการแพ้รุนแรงมักมีอาการทั่วร่างกายหรือมีอาการแสดงหลายระบบ ได้แก่ • ระบบผิวหนังและเยื่อบุ เช่น อาการคันทั่วร่างกาย ตัวแดง ผื่นลมพิษ ปากบวม หน้าบวม ตาบวม • ระบบทางเดินหายใจ เช่น อาการหอบเหนื่อย หายใจมีเสียงวี้ด คัดจมูก • ระบบหัวใจและหลอดเลือด เช่น อาการเวียนศีรษะ วูบ หมดสติ ความดันต่ำ แน่นหน้าอก ใจสั่น • ระบบทางเดินอาหาร เช่น อาการคลื่นไส้ อาเจียน ปวดท้อง ถ่ายเหลว บางรายที่มีอาการรุนแรงมากอาจเสี่ยงต่อภาวะช็อก ซึ่งสังเกตได้จากอาการหายใจลำบาก ไม่มีแรง ชีพจรเต้นถี่และเบา มีอาการสับสน มึนงง หรือหมดสติ,แพทย์จะสามารถวินิจฉัยภาวะนี้ได้จากการซักประวัติและตรวจร่างกายหาอาการผิดปกติตามระบบต่างๆ แพทย์อาจสอบถามถึงรายละเอียดก่อนเกิดอาการแพ้ เช่น การสัมผัสสารก่อภูมิแพ้ (Allergen) หรือการรับประทานอาหารก่อภูมิแพ้ (Food Allergen) ความรุนแรงของอาการแพ้ ประวัติทางการแพทย์ของผู้ป่วยและครอบครัว รวมถึงประวัติการแพ้ยา อาหาร และสารอื่น ๆ เพื่อประเมินหาสาเหตุ,เมื่อสงสัยอาการแพ้รุนแรงให้โทรเรียกรถพยาบาลหรือรีบไปโรงพยาบาลที่ใกล้ที่สุดทันที หลีกเลี่ยงการลุกยืนหรือเปลี่ยนท่าฉับพลัน เนื่องจากหากขณะนั้นมีความดันโลหิตต่ำอาจทำให้หมดสติได้,"แพทย์ภูมิแพ้และภูมิคุ้มกัน, กุมารแพทย์ ภูมิแพ้และระบบภูมิคุ้มกัน กรณีอายุน้อยกว่า 15 ปี",ภาวะแพ้อย่างรุนแรงนี้ เป็นภาวะฉุกเฉินทางการแพทย์ ผู้ป่วยที่มีอาการและความเสี่ยงเข้าได้กับโรคนี้ควรพิจารณาไปโรงพยาบาลโดยด่วน หรือสามารถใช้บริการ สายด่วน 1669 เพื่อเรียกรถพยาบาลฉุกเฉิน นำคนไข้ส่งโรงพยาบาลได้ทันที,https://www.si.mahidol.ac.th/siriraj_online/thai_version/Health_detail.asp?id=1402 https://www.worldallergy.org/education-and-programs/education/allergic-disease-resource-center/professionals/anaphylaxis-synopsis
ภ,ภาวะหัวใจล้มเหลว,Heart failure,https://www.agnoshealth.com/diseases/ภาวะหัวใจล้มเหลว/heartfailure-2,heartfailure-2,โรค ภาวะหัวใจล้มเหลว (Heart failure) เกิดจากอะไร และวิธีการรักษาเบื้องต้นเป็นอย่างไร,ภาวะที่หัวใจไม่สามารถสูบฉีดเลือดไปเลี้ยงอวัยวะต่างๆ ของร่างกายได้เพียงพอจนส่งผลให้อวัยวะต่างเกิดการขาดออกซิเจน เมื่อหัวใจมีความบกพร่องในการสูบฉีดเลือด จะส่งผลให้เกิดมีภาวะคั่งของเลือด หรือ น้ำในห้องหัวใจตามมาได้ และ เกิดการล้นกลับไปที่ปอด หรือ เกิดภาวะที่เรียกว่าน้ำท่วมปอด สาเหตุที่ทำให้เกิดภาวะหัวใจล้มเหลวหรือปัจจัยกระตุ้นให้ภาวะหัวใจล้มเหลวแย่ลง มีได้หลายสาเหตุ เช่น • สาเหตุจากหัวใจ เช่น หัวใจเต้นเร็วผิดจังหวะ หัวใจเต้นช้าเกินไป โรคลิ้นหัวใจ กล้ามเนื้อหัวใจขาดเลือด และกล้ามเนื้อหัวใจตาย เป็นต้น • สาเหตุอื่นๆ เช่น ภาวะติดเชื้อ การบริโภคแอลกอฮอล์มากเกินควร การทำงานของไตผิดปกติ ภาวะลิ่มเลือดอุดตันในปอด ความดันโลหิตสูง ต่อมไทรอยด์ทำงานผิดปกติ ภาวะโลหิตจาง • รับประทานยาไม่สม่ำเสมอ • รับประทานยาที่ทำให้น้ำ และเกลือคั่ง หรือยาที่กดการทำงานของหัวใจ • รับประทานอาหารเค็มจัด,• อาการหายใจเหนื่อย ขณะพักหรือในขณะที่ออกแรง เป็นมากขึ้นในขณะนอนราบ บางครั้งจะมีอาการไอในขณะนอนราบด้วย หรือในขณะนอนหลับต้องตื่นขึ้นเนื่องจากมีอาการหายใจไม่สะดวก • มีอาการบวมจากภาวะคั่งน้ำและเกลือ เช่น บริเวณเท้าและขามีลักษณะบวม กดบุ๋ม มีน้ำคั่งในปอดและอวัยวะภายใน เช่น ตับม้ามโต มีน้ำในช่องท้อง ทำให้มีอาการท้องบวม ท้องโตขึ้น แน่นอึดอัด,• การซักประวัติผู้ป่วยอย่างละเอียด เช่น ปัจจัยเสี่ยงหรือโรคที่อาจเป็นสาเหตุของภาวะหัวใจล้มเหลว ประวัติการเป็นโรคหัวใจในอดีต ประวัติโรคหัวใจในครอบครัว เป็นต้น ร่วมกับการตรวจร่างกาย • การตรวจทางห้องปฏิบัติการเพื่อช่วยวินิจฉัยและรักษาภาวะหัวใจล้มเหลว • การตรวจเลือด เช่น การตรวจความสมบูรณ์ของเม็ดเลือด การตรวจการทำงานของไต ตับ ต่อมไทรอยด์ การตรวจเอนไซม์กล้ามเนื้อหัวใจ เป็นต้น • การตรวจภาพถ่ายรังสีทรวงอก (Chest X-Ray) • การตรวจคลื่นไฟฟ้าหัวใจ (Electrocardiography) • การตรวจการทำงานของหัวใจด้วยคลื่นเสียงสะท้อนความถี่สูง (Echocardiography),การรักษาจะต้องพิจารณาจากหลายๆ ปัจจัย เช่น สาเหตุของภาวะหัวใจล้มเหลว ความรุนแรงของโรค ระยะของโรค โรคอื่นๆ ที่พบร่วม เป็นต้น โดยแพทย์จะเป็นผู้พิจารณาวิธีการรักษาที่เหมาะสมสำหรับผู้ป่วยแต่ละราย การรักษามีเป้าหมายเพื่อลดอาการของผู้ป่วย และเพิ่มอัตราการรอดชีวิตโดยเน้นที่การยับยั้ง หรือชะลอการเกิดการเปลี่ยนแปลงของโครงสร้างและการทำงานของหัวใจ และ ป้องกันภาวะแทรกซ้อนต่างๆ ที่อาจเกิดขึ้นในระหว่างการดำเนินโรค เช่น • การรักษาด้วยยา เช่น ยาขับปัสสาวะ ยาลดความดันโลหิต ยาเพิ่มการบีบตัวของหัวใจ ยากลุ่มลดการกระตุ้นระบบนิวโรฮอร์โมน ยาขยายหลอดเลือด ยาต้านเกล็ดเลือด ยาต้านภาวะหัวใจเต้นผิดจังหวะ เป็นต้น • การใช้เครื่องกระตุกหัวใจอัตโนมัติชนิดฝังในร่างกาย (Implantable cardioverter defibrillator หรือ ICD) • การใช้เครื่องกระตุ้นหัวใจถาวรชนิดที่ทำให้หัวใจห้องล่างซ้ายและขวาบีบตัวพร้อมกัน (Cardiac resynchronize therapy หรือ CRT) • การผ่าตัดใส่เครื่องช่วยการสูบฉีดเลือดของหัวใจ • การผ่าตัดปลูกถ่ายหัวใจ การผ่าตัดลิ้นหัวใจรั่ว,อายุรแพทย์หัวใจ,"ผู้ป่วยที่มีอาการเข้าได้กับภาวะหัวใจล้มเหลว ควรพิจารณาพบแพทย์โดยทันที เนื่องจากเป็นภาวะอันตราย และสามารถมีผลแทรกซ้อนที่รุนแรงได้ เช่นกล้ามเนื้อหัวใจขาดเลือด, ระบบหายใจล้มเหลว",http://www.chulacardiaccenter.org/th/health-information/heart-failure
ภ,ภาวะการปรับตัวผิดปกติ,Adjustment disorder,https://www.agnoshealth.com/diseases/ภาวะการปรับตัวผิดปกติ/adjustment-disorder-2,adjustment-disorder-2,โรค ภาวะการปรับตัวผิดปกติ (Adjustment disorder) เกิดจากอะไร และวิธีการรักษาเบื้องต้นเป็นอย่างไร,ภาวะการปรับตัวผิดปกติ (adjustment disorder) มีสาเหตุชัดเจนจากภาวะความกดดัน หรือความเครียด ที่ทำให้คนไข้ไม่สามารถปรับตัวรับกับสภาวะนั้นๆ ได้อย่างเหมาะสม มีความทุกข์ ทรมาน จนกระทบต่อการใช้ชีวิตประจำวัน เช่น การเรียน การงาน และการเข้าสังคม สามารถเกิดขึ้นได้กับทุกคน โดยแต่ละคนมีปฏิกิริยาตอบสนองต่อความเครียดแตกต่างกัน ภาวะนี้เป็นภาวะทางจิตเวชที่สามารถหายเป็นปกติได้ โดยอาการมักจะเกิดภายในระยะเวลา 3 เดือนหลังจากมีภาวะความกดดัน หรือความเครียดมากระทบ และมีอาการคงอยู่นานไม่เกิน 6 เดือน,อาการมีได้หลายแบบแตกต่างกันไป เช่น • รู้สึกเศร้า สิ้นหวัง ร้องไห้บ่อย • ไม่รู้สึกสนุกกับสิ่งที่เคยทำแล้วมีความสุข • รู้สึกหนักใจ เป็นกังวล หงุดหงิด กระวนกระวายใจ หรือเครียด • รู้สึกกดดันเป็นอย่างมาก หลบหลีกจากสังคม • นอนไม่หลับ หรือนอนหลับมากเกินไป • เบื่ออาหาร • สมาธิสั้น ไม่สามารถจดจ่อได้ • หากเป็นรุนแรงอาจมีความคิดหรือพยายามจะฆ่าตัวตาย โดยอาการเหล่านี้มักจะส่งผลกระทบต่อการใช้ชีวิตประจำวัน การเรียน การทำงาน หรือการเข้าสังคมได้,แพทย์จะวินิจฉัยภาวะนี้ได้จากการซักประวัติและพูดคุยกับผู้ป่วยเพื่อประเมินอาการ และหาสาเหตุของความเครียดความกดดันที่ทำให้เกิดอาการผิดปกติเหล่านี้ เพื่อช่วยในการวินิจฉัยและให้คำแนะนำแนวทางการรักษาต่อไป,การรักษาจะมุ่งไปที่การบรรเทาอาการจากภาวะปรับตัวผิดปกตินี้ เพื่อช่วยให้ผู้ป่วยกลับไปใช้ชีวิตได้ใกล้เคียงกับปกติมากที่สุด นอกจากนี้ จิตแพทย์อาจให้เพื่อน ครอบครัว หรือสังคมรอบข้างเข้ามามีส่วนร่วมในการรักษาควบคู่กับการรักษาด้วยวิธีอื่น ๆ เช่น • การทำจิตบำบัด (Psychotherapy) เป็นวิธีการรักษาด้วยการพูดคุย มีทั้งการพูดคุยแบบบุคคล กลุ่ม หรือครอบครัว เพื่อช่วยให้ผู้ป่วยทำความเข้าใจกับเหตุของความเครียดและผลกระทบที่เกิดขึ้น มีกำลังใจในการรับมือกับความเครียด และสามารถกลับไปทำกิจวัตรประจำวันของตนเองได้อย่างปกติ • การใช้ยารักษา แพทย์จะใช้การรักษาด้วยยาไปพร้อมกับการทำจิตบำบัดอย่าง ยาต้านเศร้า (Antidepressants) หรือยาระงับอาการวิตกกังวล (Anti-Anxiety Drugs) ซึ่งอาจช่วยบรรเทาอาการที่เกิดขึ้นได้ อย่างไรก็ตามผู้ป่วยไม่ควรเริ่มทานยาหรือหยุดใช้ยาด้วยตนเองควรปรึกษาแพทย์ก่อนทุกครั้ง,"จิตแพทย์, จิตแพทย์เด็ก กรณีอายุน้อยกว่า 15 ปี",หากมีอาการที่เข้าได้กับภาวะปรับตัวผิดปกตินี้ แต่อาการเป็นเรื้อรังนานกว่า 6 เดือน หรือมีสถานการณ์ที่ก่อให้เกิดความเครียดใหม่ หรือพบเจอเหตุการณ์กระทบจิตใจซ้ำๆ ควรไปพบจิตแพทย์เพื่อรับคำปรึกษาและหาวิธีในการจัดการความเครียดที่เกิดขึ้นและควรเข้าไปพบจิตแพทย์โดยเร่งด่วนหากมีความคิดทำร้ายตนเองหรือผู้อื่น,https://www.manarom.com/blog/Adjustment_Disorder.html https://www.dmh.go.th/news-dmh/view.asp?id=30154
ภ,ภาวะวิตกกังวล,Anxiety reaction,https://www.agnoshealth.com/diseases/ภาวะวิตกกังวล/anxiety-reaction,anxiety-reaction,โรค ภาวะวิตกกังวล (Anxiety reaction) เกิดจากอะไร และวิธีการรักษาเบื้องต้นเป็นอย่างไร,วิตกกังวล (anxiety) เป็นอารมณ์ที่เกิดจากความยุ่งเหยิงภายในจิตใจ มักเกิดขึ้นพร้อมกับความแปรปรวนทางอารมณ์ เกิดขึ้นได้เมื่อครุ่นคิดคาดการณ์ถึงสิ่งที่จะเกิดขึ้นในอนาคต เช่น คิดเรื่องที่ตนเองจะตาย ความวิตกกังวลเป็นปฏิกิริยาตอบสนองต่อความเครียดที่มีประโยชน์ในบางสถานการณ์ เพราะช่วยให้เราตื่นตัวและพร้อมรับมือกับปัญหาหรือเหตุการณ์ต่างๆที่จะเกิดขึ้น อย่างไรก็ตามหากมีความวิตกกังวลอย่างเกินเหตุหรือมากเกินไป ก็จะมีผลกระทบต่อการดำเนินชีวิตประจำวันได้,ความคิดวิตกกังวลเกิดอยู่นานแล้ว คล้ายลักษณะประจำตัว ซึ่งอาจเป็นเรื้อรังหรือเป็นๆ หาย ๆ ได้ เป็นความกังวลไปทั่วๆ ทุกเรื่อง เรื่องราวต่างๆ ดูจะมีความสำคัญจนวางใจไม่ลง หรืออาจจะห่วงกังวลไปล่วงหน้า ทำให้รู้สึกไม่สบายใจ อาการทางกายที่ตามมาก็คือความตึงเครียด เช่น ปวดตึงศีรษะ ปวดกล้ามเนื้อ ใจสั่น ใจเต้นเร็วและแรง หายใจไม่อิ่ม ถอนหายใจบ่อย ท้องเสีย ปัสสาวะบ่อย บางคนมีอาการเหล่านี้แล้วพลอยเข้าใจว่า ตนเองเป็นโรคร้ายแรง ยิ่งกังวลมากขึ้น อาการเลยยิ่งแย่ลง วนเป็นวงจร นอกจากนี้มักพบปัญหานอนไม่หลับ ข่มตาหลับยาก นอนหลับๆ ตื่นๆ ตกใจง่าย หงุดหงิด ไม่สบายตัว ไม่มีสมาธิ ซึ่งอาการเหล่านี้หากเป็นมากอาจรบกวนการดำเนินชีวิตหรือประสิทธิภาพในการทำงานด้วย,แพทย์จะสอบถามอาการและประวัติความเจ็บป่วย ทั้งทางร่างกายและอารมณ์ความคิด ตรวจร่างกายเพื่อแยกโรคอื่นๆที่มีสามารถทำให้เกิดอาการใกล้เคียงกันได้ เช่น โรคไทรอยด์ ภาวะทางหัวใจ หรือโรคซึมเศร้า เป็นต้น,หลายครั้งที่ภาวะวิตกกังวลเกิดจากโรคทางกายบางอย่าง เช่น ฮอร์โมนไทรอยด์ผิดปกติ หรือสารคาเฟอีน หากแพทย์ตรวจพบสาเหตุที่ชัดเจน ก็จะทำการรักษาแก้ไขไปตามสาเหตุ ในกรณีที่ความวิตกกังวลนั้นไม่ได้มีสาเหตุจากความเจ็บป่วยทางกาย แพทย์จะแนะนำให้ทำการรักษาด้วยจิตบำบัดหรือรับคำปรึกษาการได้พูดคุยระบายความรู้สึกและปัญหาเพื่อค้นหาสาเหตุความเครียด และเรียนรู้แนวทางในการแก้ไขปัญหาที่ยืดหยุ่นขึ้น ร่วมกับการได้รับความเห็นอกเห็นใจ กำลังใจ หรือปรับเปลี่ยนสภาพแวดล้อม จะช่วยให้อาการดีขึ้น ผู้รักษาจะช่วยสะท้อนให้เกิดความเข้าใจตนเอง เพื่อคิดและปฎิบัติต่อตนเองได้ดีขึ้น รัก มั่นใจ และนับถือในตนเองมากขึ้น การปรับวิธีคิดและพฤติกรรม จะช่วยให้มีวิธีคิดที่กว้างขึ้น ไม่คิดแต่ทางลบแบบเดิมๆ และฝึกการเผชิญปัญหาต่างๆ การฝึกผ่อนคลายด้วยเทคนิคต่างๆ ก็เป็นสิ่งที่สำคัญมากในการรักษา,"จิตแพทย์, จิตแพทย์เด็ก กรณีอายุน้อยกว่า 15 ปี",อาการวิตกกังวลเป็นอาการทั่วไปที่ทุกคนมีได้ แต่หากรู้สึกกังวลมากเกินไปจนรบกวนการทำงาน การใช้ชีวิต ความสัมพันธ์กับผู้อื่น มีอาการซึมเศร้าและหงุดหงิดง่าย นอนหลับยาก คิดมากและควบคุมตัวเองไม่ได้ รวมถึงมีอาการอื่นๆ คือ ใจสั่น เหงื่อออก ไม่มีสมาธิ ควรไปพบจิตแพทย์เพื่อทำการตรวจวินิจฉัยต่อไป,http://www.cumentalhealth.com/รอบรู้เรื่องสุขภาพจิตผู้ใหญ่/วิตกกังวล.html https://www.dmh.go.th/news-dmh/view.asp?id=30145
ภ,ภาวะท้องนอกมดลูก,Ectopic pregnancy,https://www.agnoshealth.com/diseases/ภาวะท้องนอกมดลูก/ectopic-pregnancy,ectopic-pregnancy,โรค ภาวะท้องนอกมดลูก (Ectopic pregnancy) เกิดจากอะไร และวิธีการรักษาเบื้องต้นเป็นอย่างไร,ภาวะท้องนอกมดลูก คือ การที่ตัวอ่อนทารกไปฝังตัวอยู่บริเวณอื่นที่ไม่ใช่ผนังมดลูก โดยมักเกิดขึ้นบริเวณท่อนำไข่ (ปีกมดลูก) ทำให้ตัวอ่อนไม่สามารถเจริญเติบโตต่อไปเป็นทารกได้ ซึ่งพบว่าการตั้งครรภ์นอกมดลูกเกิดขึ้นประมาณ 1 ในทุกๆ 50 ของการตั้งครรภ์ ปัจจัยเสี่ยงของการเกิดภาวะท้องนอกมดลูก เช่น การติดเชื้อของอวัยวะในระบบสืบพันธุ์ เคยทำหมันในผู้หญิง เคยมีประวัติท้องนอกมดลูกมาก่อน อายุมากกว่า 35 ปีขึ้นไป ใช้ยาคุมกำเนิดฉุกเฉิน การสูบบุหรี่ โดยทั่วไปแล้วการตั้งครรภ์นอกมดลูกไม่สามารถป้องกันได้ แต่คุณสามารถลดปัจจัยเสี่ยง เช่น ไม่สูบบุหรี่ ไม่ดื่มแอลกอฮอล์ สวมถุงยางเพื่อป้องกันการติดเชื้อทางเพศสัมพันธ์ เป็นต้น,จะมีอาการเหมือนการตั้งครรภ์ปกติในช่วงต้น เช่น ประจำเดือนขาด อาการเจ็บตึงหน้าอกหรือเต้านมคัด เมื่อยล้า คลื่นไส้ อาเจียน และปัสสาวะบ่อย เมื่อตัวอ่อนโตขึ้นจะมีอาการดังต่อไปนี้ • รู้สึกปวดท้องน้อยตรงกลาง หรือท้องน้อยด้านซ้ายขวาก็ได้ • มีเลือดออกทางช่องคลอด • อาจมีการปวดร้าวไปที่อุ้งเชิงกราน ช่องท้อง หรือหลังส่วนล่างได้,อาศัยประวัติ การตรวจร่างกาย ตรวจภายใน ร่วมกับ • การตรวจปัสสาวะเพื่อยืนยันการตั้งครรภ์ • การตรวจเลือดดูระดับฮอร์โมนการตั้งครรภ์ • อัลตราซาวนด์ เพื่อค้นหาทารกในครรภ์ที่เจริญเติบโตในมดลูกหรือที่อื่น ๆ,การรักษาของการตั้งครรภ์นอกมดลูกนั้นแตกต่างกันไปขึ้นอยู่กับขนาดของตัวอ่อนทารก อายุครรภ์ และสัญญาณชีพของผู้ป่วย • การใช้ยา การตั้งครรภ์นอกมดลูกในช่วงเริ่มต้นบางกรณีสามารถรักษาด้วยการฉีดยา เพื่อหยุดการเจริญเติบโตของตัวอ่อน และรอให้ตัวอ่อนฝ่อสลายไป • การผ่าตัด เพื่อเอาตัวอ่อนที่ฝังตัวผิดที่ออก รวมถึงตัดเนื้อเยื่อที่ผิดปกติบริเวณท่อนำไข่ที่เกิดความเสียหายออกไปด้วย,สูตินรีแพทย์,ในกรณีที่ตัวอ่อนโตขึ้นจนทำให้ปีกมดลูกแตก จะเกิดเลือดออกในช่องท้องจำนวนมาก เกิดภาวะช็อคจากการตกเลือด และเสียชีวิตได้ ดังนั้นหากสงสัยภาวะตั้งครรภ์นอกมดลูก ควรรีบไปปรึกษาสูตินรีแพทย์ เพื่อทำการตรวจเพิ่มเติมเสมอ,"https://www.samitivejhospitals.com/th/article/detail/ท้องนอกมดลูก-2 https://www.nhs.uk/conditions/ectopic-pregnancy/#:~:text=An%20ectopic%20pregnancy%20is%20when,risk%20if%20the%20pregnancy%20continues ."
ภ,ภาวะแท้งคุกคาม,Threatened abortion,https://www.agnoshealth.com/diseases/ภาวะแท้งคุกคาม/threatened-abortion,threatened-abortion,โรค ภาวะแท้งคุกคาม (Threatened abortion) เกิดจากอะไร และวิธีการรักษาเบื้องต้นเป็นอย่างไร,ภาวะแท้งคุกคาม คือ ภาวะที่มีเลือดไหลออกทางช่องคลอดขณะตั้งครรภ์โดยที่ปากมดลูกยังไม่เปิดออก ส่วนใหญ่มักเกิดในช่วงอายุครรภ์ไม่เกิน 20 สัปดาห์ ส่งผลให้หญิงตั้งครรภ์เสี่ยงต่อการสิ้นสุดการตั้งครรภ์หรือนำไปสู่การแท้งบุตร ภาวะนี้พบได้ประมาณร้อยละ 20 - 30 ของหญิงตั้งครรภ์ และมีประมาณร้อยละ 50 ของผู้ที่มีแท้งคุกคามสามารถตั้งครรภ์ต่อได้ตามปกติจนกระทั่งคลอดบุตร ปัจจุบันยังไม่ทราบสาเหตุแน่ชัด แต่เชื่อว่ามีหลายปัจจัยเสี่ยงที่ทำให้เกิดเลือดออกในขณะตั้งครรภ์และนำไปสู่ภาวะแท้งคุกคาม เช่น มีติ่งเนื้อ เนื้องอกที่มดลูก หรือถุงน้ำในมดลูก การติดเชื้อแบคทีเรียหรือไวรัสบริเวณช่องคลอด ความผิดปกติของทารกในครรภ์ การใช้สารเสพติดหรือยาบางประเภท ตำแหน่งและลักษณะของรกที่เกาะติดอยู่บนผนังมดลูก,มีเลือดออกทางช่องคลอดขณะตั้งครรภ์ อาจออกกะปริบกะปรอย หรือออกมากแล้วแต่บุคคล อาจมีอาการปวดเกร็งบริเวณท้องน้อยหรือปวดหลังช่วงล่างด้วยได้,อาศัยประวัติการตรวจร่างกาย ตรวจภายใน ร่วมกับการทำอัลตราซาวด์ บางรายอาจตรวจปัสสาวะและตรวจเลือดดูระดับฮอร์โมนการตั้งครรภ์,ภาวะแท้งคุกคามมักจะรักษาด้วยการประคับประคองหรือการรักษาตามอาการเป็นหลัก โดยไม่จำเป็นต้องให้ยาหรือรักษาด้วยการผ่าตัด โดยทั่วไปแพทย์จะแนะนำให้ผู้ป่วยนอนหลับพักผ่อนให้เพียงพอ ลดการทำกิจกรรมที่กระทบกระเทือนต่อครรภ์ให้น้อยที่สุด งดการทำงานหนัก ไม่ควรเดินหรือยืนนานๆ หลีกเลี่ยงการมีเพศสัมพันธ์ชั่วคราว งดดื่มเหล้าและสูบบุหรี่ ลดความเครียดและความวิตกกังวล,สูตินรีแพทย์,หญิงตั้งครรภ์ที่พบอาการผิดปกติในลักษณะข้างต้นควรพบแพทย์ทันที เพื่อตรวจดูความสมบูรณ์ของทารกในครรภ์ ในรายที่มีเลือดออกมาก ควรได้รับการดูแลรักษาในโรงพยาบาล เพื่อตรวจติดตามสัญญาณชีพและตรวจวัดระดับความเข้มข้นของเลือด หากเลือดไม่หยุดไหลหรือมีการแท้งเกิดขึ้นจริง อาจพิจารณายุติการตั้งครรภ์,"https://www.si.mahidol.ac.th/siriraj_online/thai_version/Health_detail.asp?id=1468#:~:text=ภาวะแท้งคุกคาม%20หรือ%20Threatened,อาการของภาวะแท้งคุกคาม"
ภ,ภาวะหมดประจำเดือน/วัยทอง,Menopause,https://www.agnoshealth.com/diseases/ภาวะหมดประจำเดือน/วัยทอง/menopause,menopause,โรค ภาวะหมดประจำเดือน/วัยทอง (Menopause) เกิดจากอะไร และวิธีการรักษาเบื้องต้นเป็นอย่างไร,วัยหมดประจำเดือน หรือวัยหมดระดู หมายถึง สตรีในวัย 40 – 59 ปี ที่มีระดับฮอร์โมนเอสโตรเจน (Estrogen) ลดลงเนื่องจากรังไข่หยุดทำงาน ซึ่งเป็นภาวะที่เกิดขึ้นในหญิงทุกคนตามธรรมชาติ ทำให้สิ้นสุดการมีประจำเดือนอย่างถาวรร่วมด้วยกับการเปลี่ยนแปลงทางสรีรวิทยาอื่นๆตามมา เช่น โรคความดันโลหิตสูง โรคกระดูกพรุน โรคเบาหวาน โรคหัวใจ เป็นต้น,อาการระยะสั้น • ประจำเดือนมาไม่ปกติ มาติดกันหรือห่างจากกันมาก หรือเลือดออกช่องคลอดกะปริบกะปรอยได้ • อาการร้อนวูบวาบ • นอนไม่หลับ • ซึมเศร้า อารมณ์หงุดหงิด มีความวิตกกังวลง่าย • ช่องคลอดแห้ง ความต้องการทางเพศลดลง • โอกาสมีลูกน้อยลง • ผิวหนังเหี่ยวแห้ง ขาดความยืดหยุ่น เป็นแผล และกระได้ง่าย • เต้านมเล็กลง หย่อน ไม่เต่งตึง อาการระยะยาว • เสี่ยงต่อการเกิดโรคหลอดเลือดหัวใจอุดตันมากขึ้น • เสี่ยงต่อภาวะกระดูกพรุน • มีอาการแสบร้อนขณะปัสสาวะ และมีอาการกลั้นปัสสาวะไม่อยู่ • น้ำหนักขึ้นง่าย และเริ่มอ้วน,โดยทั่วไปอาศัยประวัติ และการตรวจร่างกาย ก็สามารถให้การวินิจฉัยได้ ในบางรายแพทย์อาจเจาะเลือดตรวจระดับฮอร์โมนเพศเพื่อยืนยันวินิจฉัยได้,• อาการของวัยทองเป็นผลจากการเปลี่ยนแปลงสภาพร่างกายของผู้หญิงตามวัย หากสามารถควบคุมและอยู่ร่วมกับอาการเหล่านั้นได้ ก็ไม่มีความจำเป็นที่ต้องเข้ารับการรักษา แต่หากอาการเหล่านั้นสร้างปัญหาต่อสุขภาพร่างกายและจิตใจจนเกินควบคุม หรือสงสัยว่าเข้าสู่วัยทองก่อนวัยอันควร สามารถเข้าพบแพทย์เพื่อรับการรักษา • การดูแลตนเองเบื้องต้นของผู้ที่อยู่ในภาวะวัยทอง หากมีอาการร้อนวูบวาบ ให้สวมใส่เสื้อผ้าโปร่งสบาย อยู่ในที่ที่มีอากาศเย็น ดื่มน้ำเย็น หลีกเลี่ยงการรับประทานอาหารที่เผ็ดร้อนหรือมีคาเฟอีน ไม่สูบบุหรี่หรือดื่มสุรา หากอารมณ์แปรปรวน ควรพักผ่อนให้เพียงพอ ลดความเครียดในชีวิตประจำวัน หากิจกรรมทำเพื่อความผ่อนคลาย นอกจากนั้นแนะนำให้รับประทานอาหารที่มีแคลเซียมและวิตามินดีสูง รวมทั้งออกกำลังกายอย่างสม่ำเสมอเพื่อควบคุมน้ำหนักตัว และป้องกันภาวะกระดูกพรุน • ในกรณีที่ผู้ป่วยทนต่ออาการวัยทองไม่ได้ แพทย์อาจพิจารณาให้ฮอร์โมนทดแทน เพื่อลดและบรรเทาอาการจากการหมดประจำเดือน โดยมีทั้งรูปแบบของยากิน ยาฉีด การใช้แผ่นปิด (estrogen-filled patch) การฝังยาฮอร์โมน หรือครีมฮอร์โมนทาที่ผิวหนัง,สูตินรีแพทย์,ผู้ป่วยที่มีประวัติมะเร็งเต้านม และมะเร็งมดลูก ผู้ที่เป็นโรคตับ ผู้ที่เคยมีลิ่มเลือดอุดตันในหลอดเลือดดำ ไม่ควรได้รับฮอร์โมนทดแทน ควรแจ้งประวัติแก่แพทย์ผู้รักษาอย่างละเอียดเสมอ,https://www.siphhospital.com/th/news/article/share/577 https://my.clevelandclinic.org/health/diseases/21841-menopause
ภ,ภาวะประจำเดือนมาน้อยผิดปกติ,Oligomenorrhea,https://www.agnoshealth.com/diseases/ภาวะประจำเดือนมาน้อยผิดปกติ/oligomenorrhea,oligomenorrhea,โรค ภาวะประจำเดือนมาน้อยผิดปกติ (Oligomenorrhea) เกิดจากอะไร และวิธีการรักษาเบื้องต้นเป็นอย่างไร,โดยทั่วไป รอบเดือนแต่ละรอบของผู้หญิงจะห่างกันประมาณ 21 - 35 วัน ภาวะประจำเดือนมาน้อยผิดปกติ คือ ภาวะที่มีการขาดประจำเดือน หรือประจำเดือนมาห่างกว่าปกติ อาจเกิดขึ้นเพียงครั้งเดียว และไม่ใช่สัญญาณอันตรายเสมอไป ส่วนใหญ่มักเกิดกับวัยรุ่นและผู้หญิงที่ใกล้เข้าสู่วัยหมดประจำเดือน ตัวอย่างสาเหตุประจำเดือนมาน้อยอื่นๆ ได้แก่ • การตั้งครรภ์ ผู้ที่ตั้งครรภ์อาจมีเลือดออกจากช่องคลอดแบบกะปริบกะปรอยในช่วงแรก จากนั้นจะขาดประจำเดือนไป หากมีความเสี่ยงตั้งครรภ์ควรทำการตรวจการตั้งครรภ์จากปัสสาวะก่อนเสมอ • การใช้ยาคุมกำเนิด ไม่ว่าจะเป็นยาเม็ดคุมกำเนิด ยาฉีดคุมกำเนิด หรือยาฝังคุมกำเนิด จะมีผลยับยั้งการตกไข่ในเพศหญิง ทำให้ผนังมดลูกบางลง เป็นเหตุให้ประจำเดือนมาน้อย หรือเกิดภาวะประจำเดือนขาดได้ โดยประจำเดือนจะกลับมาเป็นปกติได้หลังหยุดใช้การคุมกำเนิดไปแล้ว • ความเครียด หรือการออกกำลังกายมากเกินไป เมื่อเกิดภาวะเครียดสมองจะปรับเปลี่ยนฮอร์โมนที่ควบคุมรอบเดือน ส่งผลให้ประจำเดือนมาน้อยหรือไม่มาเลย แต่จะกลับมามีประจำเดือนตามปกติหลังหายจากภาวะเครียดแล้ว • โรคทางกายอื่นๆ เช่น โรคถุงน้ำรังไข่ โรคไทรอยด์สูงหรือต่ำ เยื่อบุโพรงมดลูกเจริญผิดที่ รวมไปถึงการให้นมบุตร,• ประจำเดือนขาด • ประจำเดือนมาห่างกว่าปกติ • ประจำเดือนมาน้อยผิดปกติ เช่น มากะปริบกะปรอย หรือมาเพียงรอบละ 1 วัน,แพทย์จะวินิจฉัยหาสาเหตุของประจำเดือนมาน้อยด้วยการซักประวัติการเจ็บป่วย ลักษณะของประจำเดือนก่อนหน้าหรือการรักษาก่อนหน้า ประวัติการมีเพศสัมพันธ์ อาการร่วมอื่นๆ ยาที่กำลังรับประทาน ปริมาณการออกกำลังกาย และความเครียด โดยอาจมีการตรวจเพิ่มเติม ดังนี้ • ตรวจการตั้งครรภ์ เพื่อวินิจฉัยว่าผู้ป่วยตั้งครรภ์หรือไม่ • ตรวจเลือด เพื่อตรวจหาภาวะโลหิตจาง ปัญหาการแข็งตัวของเลือด ตรวจระดับไทรอยด์ฮอร์โมน ซึ่งอาจเป็นสาเหตุของประจำเดือนมาน้อยได้ นอกจากนั้นบางกรณีแพทย์อาจส่งตรวจระดับฮอร์โมนเพศเพื่อช่วยวินิจฉัยสาเหตุร่วมด้วยได้ • ตรวจอัลตราซาวด์ทางช่องคลอด เพื่อตรวจหาความผิดปกติของมดลูก รังไข่ และกระดูกเชิงกราน • ตรวจชิ้นเนื้อเยื่อบุโพรงมดลูก (Endometrial biopsy) โดยการขูดเนื้อเยื่อภายในโพรงมดลูกออกมาตรวจวินิจฉัย,ประจำเดือนมาน้อยอาจเกิดขึ้นได้จากหลายปัจจัย และอาจไม่ใช่สัญญาณปัญหาสุขภาพร้ายแรง แพทย์จะพิจารณาการรักษาที่เหมาะสมโดยรักษาที่ต้นเหตุก่อนถ้าหากหาสาเหตุได้ ส่วนกรณีที่ประจำเดือนมาน้อยโดยไม่มีสาเหตุ และเป็นติดต่อกันยาวนาน แพทย์อาจแนะนำให้ปรับเปลี่ยนพฤติกรรมการดำเนินชีวิต เช่น การออกกำลังกาย การพักผ่อนให้เพียงพอ ลดความเครียด หรืออาจแนะนำให้ใช้ยาคุมกำเนิด เพื่อปรับสมดุลฮอร์โมนเพศหญิงให้เป็นปกติ ประจำเดือนก็จะกลับมาสม่ำเสมอดังเดิมได้,"สูตินรีแพทย์, กุมารแพทย์ กรณีอายุน้อยกว่า 15 ปี",หมั่นสังเกตว่าประจำเดือนมาเป็นปกติหรือไม่ เพราะบางกรณี ประจำเดือนที่มาน้อย มาผิดปกติ หรือมีอาการป่วยอื่นๆ เกิดขึ้นพร้อมกับประจำเดือน อาจเป็นสัญญาณของปัญหาสุขภาพภายใน,https://www.uptodate.com/contents/absent-or-irregular-periods-beyond-the-basics https://www.pobpad.com/ประจำเดือนมาน้อย
ภ,ภาวะใจสั่น,Palpitation,https://www.agnoshealth.com/diseases/ภาวะใจสั่น/palpitation,palpitation,โรค ภาวะใจสั่น (Palpitation) เกิดจากอะไร และวิธีการรักษาเบื้องต้นเป็นอย่างไร,"เป็นอาการที่รู้สึกว่าหัวใจเต้นไม่เป็นปกติ การเต้นของหัวใจขาดหายไป เต้นไม่เป็นจังหวะ เต้นไม่สม่ำเสมอ หรือเต้นเร็วกว่าปกติ เกิดขึ้นได้จากหลายสาเหตุดังนี้ • เหตุจากยา เช่น ยารักษาโรคความดันโลหิตสูง ยาพ่นรักษาหอบหืด ผลิตภัณฑ์อาหารเสริมหรือสมุนไพรบางชนิด ยาเสพติดต่างๆ • โรคหัวใจ เช่น ภาวะหัวใจห้องบนสั่นพลิ้ว (Atrial Fibrillation), ลิ้นหัวใจมีปัญหา, โรคกล้ามเนื้อหัวใจชนิดที่มีกล้ามเนื้อหนากว่าปกติ • ภาวะทางร่างกายอื่น ๆ เช่น ระดับเกลือแร่ในเลือดผิดปกติ, ภาวะต่อมไทรอยด์เป็นพิษ, ภาวะน้ำตาลในเลือดต่ำ, ภาวะโลหิตจาง, ภาวะร่างกายขาดน้ำ หรือช่วงที่ไม่สบายมีไข้สูง • สาเหตุอื่นๆ เช่น ออกกำลังกาย, ดื่มเครื่องดื่มที่มีคาเฟอีน เช่น ชาและกาแฟ, นอนหลับไม่เพียงพอ, ความกลัว ความตื่นเต้น, อาการตื่นตระหนก (Panic)",• รู้สึกว่าหัวใจเต้นเร็วหรือแรงกว่าปกติ • รู้สึกหัวใจเต้นผิดจังหวะ • รู้สึกหัวใจเต้นไม่สม่ำเสมอ • รู้สึกว่าการเต้นของหัวใจขาดหายไป,อาศัยการซักประวัติ ตรวจร่างกาย ตรวจคลื่นไฟฟ้าหัวใจ รวมถึงระดับเกลือแร่ในเลือด หากสงสัยว่าอาการใจสั่นเกิดจากสาเหตุใดเป็นพิเศษ จะส่งตรวจเพิ่มเติมตามสาเหตุนั้น เช่น ตรวจระดับฮอร์โมนไทรอยด์ในเลือด ตรวจระดับเอนไซม์กล้ามเนื้อหัวใจ เป็นต้น หากการตรวจเบื้องต้น ไม่ได้การวินิจฉัย และผู้ป่วยยังมีอาการอยู่ อาจต้องใช้อุปกรณ์บันทึกจังหวะการเต้นของหัวใจ 24 ชั่วโมง (Holter Monitor) หรือการตรวจด้านสรีรวิทยาไฟฟ้าหัวใจ (Electrophysiology Study) อื่นๆเพิ่มเติม,การรักษาใจสั่นจะรักษาตามเหตุ เช่น • หากเกิดจากเกลือแร่ในร่างกายผิดปกติ จะทำการแก้ไขระดับเกลือแร่ • หากเกิดจากไทรอยด์เป็นพิษ อาจให้ยาต้านไทรอยด์ หรือทำการผ่าตัด • หากเกิดจากหัวใจเต้นผิดจังหวะ อาจให้การรักษาด้วยยา หรือ การใช้พลังงานความร้อนหรือความเย็นจี้รักษาเนื้อเยื่อหัวใจที่เป็นเหตุให้เกิดหัวใจเต้นผิดจังหวะ • โดยส่วนใหญ่หากมีอาการไม่มากก็มักจะหายไปได้เองโดยที่แพทย์ไม่สามารถหาสาเหตุได้ ซึ่งกรณีนี้ไม่จำเป็นต้องรักษา นอกจากนี้ ควรหลีกเลี่ยงสิ่งกระตุ้นที่ให้เกิดอาการ เช่น งดเครื่องดื่มแอลกอฮอล์หรือคาเฟอีน หยุดสูบบุหรี่ หยุดใช้ยาที่มีสารกระตุ้นการทำงานของหัวใจ เช่น ยาลดน้ำมูก ยาขยายหลอดลม หรือสารเสพติดต่างๆ และผ่อนคลายความเครียดหรือความวิตกกังวล,"อายุรแพทย์หัวใจ, กุมารแพทย์ โรคหัวใจ กรณีอายุน้อยกว่า 15 ปี",หากมีอาการต่อไปนี้ควรรีบพบแพทย์ทันที • หอบหายใจเร็วอกกระเพื่อม หายใจไม่ออก หรือหายใจเร็วตื้น • เจ็บแน่นหน้าอก • หน้ามืด หรือเป็นลมหมดสติ,https://www.nakornthon.com/article/detail/เมื่อฉันมีอาการใจสั่นควรทำอย่างไรดี https://www.nhs.uk/conditions/heart-palpitations/
ภ,ภาวะผิดปกติที่เกิดจากสารเสพติด,Substance related disorder,https://www.agnoshealth.com/diseases/ภาวะผิดปกติที่เกิดจากสารเสพติด/substance-related-disorder,substance-related-disorder,โรค ภาวะผิดปกติที่เกิดจากสารเสพติด (Substance related disorder) เกิดจากอะไร และวิธีการรักษาเบื้องต้นเป็นอย่างไร,สารเสพติด เป็นสารที่ออกฤทธิ์ต่อระบบประสาทส่วนกลาง ทำให้เกิดการเปลี่ยนแปลงอารมณ์ ความคิด และพฤติกรรมของผู้ที่ใช้สาร โดยมีกลไกการออกฤทธิ์ที่ทำให้เกิดความอยากเสพและการใช้สารนั้นซ้ำๆ จนหยุดเสพหรือลดปริมาณการใช้ไม่ได้ สามารถแบ่งกลุ่มสารเสพติดตามกลไกการออกฤทธิ์ต่อระบบประสาทได้ดังนี้ • สารกดประสาท (depressants) ได้แก่ ฝิ่น เฮโรอีน ยานอนหลับ สารระเหย ออกฤทธิ์กดการทำงานของระบบประสาทส่วนกลาง ทำให้ผู้ใช้สารเกิดการเปลี่ยนแปลงไปในทางช้าลง ระดับการรับรู้สติสัมปชัญญะลดลง • สารกระตุ้นประสาท (stimulants)ได้แก่ ยาบ้า ยาไอซ์ ยาอี โคเคน ออกฤทธิ์โดยการเพิ่มการทำงานของสารสื่อประสาทโดปามีน (dopamine) เป็นหลัก • สารหลอนประสาท (hallucinogens) ได้แก่ LSD เห็ดขี้ควาย ออกฤทธิ์ทำให้เกิดอาการหลอน เช่น มองเห็นภาพหลอน หูแว่ว หวาดระแวง • สารที่ออกฤทธิ์ผสมผสาน ได้แก่ กัญชา กระท่อม,การใช้สารเสพติดทำให้เกิดอาการได้หลากหลาย ขึ้นอยู่กับชนิดการออกฤทธิ์ของสารเสพติดนั้นๆ คือ • กลุ่มสารกดประสาท จะทำให้ม่านตาหดตัว ง่วงซึม พูดอ้อแอ้ กล้ามเนื้ออ่อนแรงทั่วๆ ความสนใจหรือความทรงจําบกพร่อง หรือโคม่าได้หากเสพเกินขนาด • กลุ่มสารกระตุ้นประสาท มักทำให้หัวใจเต้นเร็ว ความดันโลหิตสูงขึ้น เหงื่อแตกหนาวสั่น คลื่นไส้อาเจียน กระสับกระส่าย หรืออาจรุนแรงถึงขั้นสับสน ชักเกร็ง หรือโคม่าได้หากเสพเกินขนาด • กลุ่มสารหลอนประสาท มักมีใจเต้นเร็ว ใจสั่น ม่านตาขยาย ตาพร่า เหงื่อออกมาก หวาดระแวง กลัวคนจะมาทำร้าย มักมีอาการหลอน เช่น มองเห็นภาพหลอน หรือหูแว่ว • กลุ่มที่ออกฤทธิ์ผสมผสาน เช่น กัญชา จะออกฤทธิ์ทั้งกดและหลอนประสาทร่วมกัน มักจะพบอาการตาแดง ปากแห้ง หัวใจเต้นเร็ว เจริญอาหารมากขึ้น และอาจทำให้เกิดอาการหวาดระแวง หรืออาการหลอนได้ นอกจากอาการผิดปกติที่พบจากการใช้สารเสพติดข้างต้นแล้ว หากมีการเสพเกินขนาด (Intoxication) หรือมีการถอนยา (Withdrawal) ก็จะมีลักษณะความผิดปกติที่แตกต่างออกไปอีกตามกลุ่มการออกฤทธิ์ของสารแต่ละชนิด นอกจากนั้นสารเสพติดยังสามารถทําให้เกิดอาการทางจิตเวชได้หลายรูปแบบ ทั้งซึมเศร้า ไบโพลาร์ จิตเภท เกิดภาวะเพ้อสับสนเฉียบพลัน โรคนอนไม่หลับ ไปจนถึงส่งผลกระทบต่อสมองในระยะยาวเกิดภาวะสมองเสื่อมได้อีกด้วย,แพทย์สามารถวินิจฉัยภาวะนี้ได้โดยการซักประวัติอาการ ประวัติการใช้สารเสพติดอย่างละเอียด รวมถึงประวัติการใช้สุราหรือยาที่ใช้ประจำ การตรวจร่างกายอย่างละเอียดโดยเฉพาะการตรวจทางระบบประสาท ก็จะช่วยให้แพทย์สงสัยภาวะนี้ได้ โดยทั่วไปแพทย์จะทำสารส่งตรวจระดับสารเสพติดในเลือดหรือปัสสาวะร่วมด้วย เพื่อใช้ในการวินิจฉัยที่ถูกต้องแม่นยำ อย่างไรก็ตามในรายที่มีอาการรุนแรง โคม่า ชักเกร็งหรือประสาทหลอน แพทย์อาจพิจารณาตรวจเลือด และเอกซเรย์คอมพิวเตอร์สมองเพิ่มเติมด้วยได้,การรักษาหลักเป็นการรักษาตามอาการ ให้สารน้ำทางหลอดเลือด ป้องกันภาวะขาดสารอาหาร ในกรณีวุ่นวายก้าวร้าวแพทย์อาจพิจารณาให้ยา ่Benzodiazepine เพื่อสงบอาการ เฝ้าระวังอาการทางระบบประสาท เช่น โคม่า หรือชักเกร็ง หลังจากอาการทางกายสงบลงแล้วจึงเข้าสู่กระบวนการบำบัดเพื่อลดเลิกการใช้สารเสพติดกับทางจิตแพทย์ หรือนักจิตบำบัดต่อไป,"จิตแพทย์, จิตแพทย์เด็ก กรณีอายุน้อยกว่า 15 ปี",อาการผิดปกติต่างๆ โดยเฉพาะอาการทางจิตเวช หรืออารมณ์ที่ผิดปกติต้องเกิดภายใน 1 เดือนของการใช้สารเสพติดเหล่านี้ หากมีการหยุดใช้สารเสพติดนานกว่า 1 เดือนแล้วยังมีอาการ น่าจะเกิดจากโรคทางจิตเวช หรือสาเหตุอื่นๆมากกว่า,"https://cads.in.th/cads/content?id=75 https://www.mayoclinic.org/diseases-conditions/drug-addiction/symptoms-causes/syc-20365112#:~:text=Overview,nicotine%20also%20are%20considered%20drugs"
ภ,ภาวะถอนพิษสุรา,Alcohol withdrawal syndrome,https://www.agnoshealth.com/diseases/ภาวะถอนพิษสุรา/alcohol-withdrawal-syndrome,alcohol-withdrawal-syndrome,โรค ภาวะถอนพิษสุรา (Alcohol withdrawal syndrome) เกิดจากอะไร และวิธีการรักษาเบื้องต้นเป็นอย่างไร,ภาวะถอนพิษสุรา เกิดขึ้นเมื่อผู้ที่ดื่มแอลกอฮอล์ปริมาณมากเป็นประจำหยุดดื่มแอลกอฮอล์หรือลดปริมาณการดื่มลงอย่างฉับพลัน ทำให้เกิดการเปลี่ยนแปลงของสารสื่อประสาทในสมอง จนเกิดอาการถอนสุราตามมา,อาการมักเกิดขึ้นหลังจากหยุดดื่มแอลกอฮอล์ 24-72 ชั่วโมง โดยอาการผิดปกติจะแบ่งระดับความรุนแรงออกเป็น 2 แบบ ดังนี้ • อาการถอนสุราระดับเริ่มต้น (Simple withdrawal state) ผู้ป่วยจะมีอาการตัวสั่น มือสั่น เหงื่อออก ชีพจรเร็ว ร่วมกับมีอารมณ์หงุดหงิด คลื่นไส้ อาเจียน อ่อนเพลีย ครั่นเนื้อครั่นตัว ปวดศีรษะ อาการสั่นจะมากขึ้นเมื่อมีการเคลื่อนไหว ถ้าให้เหยียดแขนหรือแลบลิ้นจะยิ่งเห็นชัด • อาการถอนสุราระดับซับซ้อน (Complex withdrawal state) ร้อยละ 3 ของผู้ที่มีภาวะถอนพิษสุราจะมีอาการชักเกร็ง โดยจะเป็นแบบเกร็งกระตุกทั่วร่างกาย มักเกิดอาการชักในช่วง 12-48 ชั่วโมงหลังจากหยุดดื่มสุรา นอกจากนั้นผู้ป่วยบางรายจะมีอาการถอนพิษสุราแบบรุนแรง หรือ Delirium Tremens อาการมักเกิดขึ้นหลังจากหยุดสุราได้ 2-3 วัน และจะเกิดในผู้ที่ดื่มสุราหนักต่อเนื่องมา 5-15 ปี ลักษณะอาการสำคัญ คืออาการเพ้อสับสน โดยมักเริ่มเป็นตอนเย็นหรือกลางคืน ผู้ป่วยจะสับสนวุ่นวาย ประสาทหลอนเห็นคนจะมาทำร้าย รู้สึกว่ามีอะไรมาไต่ตามตัว บางครั้งหูแว่ว ได้ยินเสียงคนพูด เสียงคนข่มขู่ ผู้ป่วยจะมีท่าทางหวาดกลัว ตื่นตระหนก กระสับกระส่าย อาจโวยวายร้องตะโกนหรือหลบซ่อนตัว อาการเป็นตลอดทั้งคืน ช่วงเช้าอาการจะทุเลาลง ตอนบ่ายอาการจะปกติดี ซึ่งเป็นการแกว่งไกวของอาการ ญาติมักจะคิดว่าหายดีแล้ว แต่พอตกเย็นผู้ป่วยก็เริ่มกลับมามีอาการอีก ลักษณะนี้เป็นอาการของภาวะถอนพิษสุราแบบรุนแรง ควรรีบไปพบแพทย์ทันทีเพราะอาจเป็นอันตรายถึงแก่ชีวิต,แพทย์สามารถวินิจฉัยภาวะนี้ได้โดยการซักประวัติอาการ ประวัติการดื่มสุรา และการขาดสุราอย่างละเอียด รวมถึงประวัติการใช้สารเสพติดอื่นๆ การตรวจร่างกายอย่างละเอียดโดยเฉพาะการตรวจทางระบบประสาท ก็จะสามารถวินิจฉัยภาวะนี้ได้ อย่างไรก็ตามในรายที่มีอาการรุนแรง มีการชักเกร็งหรือประสาทหลอน แพทย์อาจพิจารณาตรวจเลือด และเอกซเรย์คอมพิวเตอร์สมองเพิ่มเติมด้วยได้,วิธีการรักษาภาวะ Alcohol Withdrawal ขึ้นอยู่กับความรุนแรงของอาการป่วยเป็นหลัก ซึ่งสามารถทำได้ดังนี้ ผู้ป่วยที่มีอาการไม่รุนแรง เมื่อแพทย์ได้ทำการตรวจวินิจฉัยอย่างละเอียดแล้ว หากไม่มีภาวะถอนพิษสุรารุนแรง หรือมีภาวะผิดปกติอื่นๆร่วมด้วย แพทย์อาจพิจารณาให้กลับไปรักษาตัวที่บ้านได้ แต่ควรอาศัยอยู่กับครอบครัวหรือเพื่อน เพราะจำเป็นต้องมีคนคอยช่วยเหลือได้อย่างทันท่วงทีหากอาการป่วยกำเริบ และผู้ป่วยควรไปพบแพทย์เพื่อติดตามอาการตามนัดหมายอย่างเคร่งครัด นอกจากนี้แพทย์อาจแนะนำให้ผู้ป่วยเข้ารับคำปรึกษาจากผู้เชี่ยวชาญเพื่อบำบัดอาการเสพติดแอลกอฮอล์ต่อไป และผู้ป่วยบางรายอาจจำเป็นต้องรับประทานยากล่อมประสาทเพื่อบรรเทาภาวะถอนพิษสุราควบคู่ไปด้วย ผู้ป่วยที่มีอาการรุนแรง จำเป็นต้องเข้ารับการรักษาในโรงพยาบาลภายใต้การดูแลของแพทย์อย่างใกล้ชิด โดยแพทย์จะคอยตรวจวัดความดันโลหิต อัตราการเต้นของหัวใจ และระดับสารเคมีในเลือดชนิดต่างๆ โดยแพทย์มักให้ผู้ป่วยรับประทานยา หรือฉีดยากล่อมประสาทร่วมด้วยเพื่อบรรเทาภาวะถอนพิษสุรา,"จิตแพทย์, จิตแพทย์เด็ก กรณีอายุน้อยกว่า 15 ปี",• ภาวะถอนพิษสุราเป็นสิ่งที่สามารถป้องกันได้หากมีความเข้าใจ ถ้าคุณหรือคนรอบข้างมีการดื่มสุราเป็นประจำต่อเนื่องมานาน ในการจะหยุดหรือเลิกดื่มสุรานั้น ควรทำอย่างค่อยเป็นค่อยไป ไม่หักดิบ หรือหากไม่มั่นใจควรเข้ารับคำปรึกษาแพทย์ หรือปรึกษาสายด่วนเลิกเหล้า 1413 เพื่อให้การเลิกเหล้านั้นสำเร็จและเป็นไปอย่างปลอดภัย • หากผู้ป่วยเกิดอาการชักเกร็งจากการขาดสุรา การปฐมพยาบาลเบื้องต้น คือ จับผู้ป่วยนอนลงบริเวณพื้น หันตะแคงใบหน้าผู้ป่วย เพื่อป้องกันการสำลัก และรอให้ผู้ป่วยหยุดชักเอง ในขณะที่โทรเรียกรถพยาบาล ไม่ควรนำอะไรทั้งสิ้นเข้าไปในปากของคนไข้ เนื่องจากจะเกิดความเสี่ยงของการสำลักและอุดตันในหลอดลมทำให้ผู้ป่วยไม่สามารถหายใจได้เอง และหลังจากที่ผู้ป่วยหยุดชักเกร็งแล้ว ควรจะจับผู้ป่วยนอนตะแคง และสังเกตุอาการต่อเนื่อง ขณะรอความช่วยเหลือจากทีมแพทย์,"https://med.mahidol.ac.th/ramamental/psychiatristknowledge/generalpsychiatrist/08062014-0911#:~:text=กลุ่มอาการเนื่องจากการขาดสุรา%20(alcohol%20withdrawal%20syndrome)%20เป็น,2/3%20ขวดต่อวัน https://www.pobpad.com/alcohol-withdrawal-ภาวะถอนพิษสุรา"
ภ,ภาวะสับสนเฉียบพลัน,Delirium,https://www.agnoshealth.com/diseases/ภาวะสับสนเฉียบพลัน/delirium,delirium,โรค ภาวะสับสนเฉียบพลัน (Delirium) เกิดจากอะไร และวิธีการรักษาเบื้องต้นเป็นอย่างไร,ภาวะสับสนเฉียบพลัน (Delirium) หรือภาวะเพ้อ คือ ภาวะที่สมองทำงานบกพร่องกระทันหันทำให้เกิดอาการสับสน กระวนกระวาย และระดับความรู้สึกตัวเปลี่ยนแปลง ความคิด ความจำและสมาธิเสียไป รวมทั้งก่อให้เกิดอาการทางพฤติกรรมต่างๆตามมา เช่น วุ่นวาย นอนไม่หลับ ซึมเศร้า วิตกกังวล ภาวะเพ้อเกิดได้จากหลายปัจจัย ทั้งที่เป็นปัจจัยจากร่างกาย ปัจจัยทางด้านจิตใจ และปัจจัยจากสิ่งแวดล้อม ได้แก่ • ความผิดปกติในสมอง ได้แก่ เนื้องอกในสมอง โรคหลอดเลือดสมองตีบหรือแตก ภาวะความดันในกระโหลกศีรษะสูงผิดปกติ เป็นต้น • ยา โดยเฉพาะยาที่ออกฤทธิ์ต่อจิตประสาท เช่น ยาแก้ปวดชนิด Opioids ยานอนหลับหรือยารักษาซึมเศร้าบางชนิด ยาแก้แพ้ เป็นต้น • การใช้สารแสพติดชนิดต่างๆ • การทำงานล้มเหลวของระบบต่างๆในร่างกาย เช่น ระบบหายใจ ตับ ไต ระบบไหลเวียนโลหิต เป็นต้น • ภาวะติดเชื้อในร่างกาย • ภาวะระดับเกลือแร่ในเลือดผิดปกติ • ความเจ็บปวดจากส่วนใดๆของร่างกาย มักเป็นการปวดเรื้อรังที่ไม่ได้รับการรักษา ทำให้ผู้ป่วยปวดทรมานและเกิดอาการสับสนตามมา • ภาวะซึมเศร้า บุคคลกลุ่มที่เสี่ยงต่อการเกิดภาวะเพ้อได้บ่อย ได้แก่ ผู้สูงอายุ ผู้ที่มีปัญหาทางการมองเห็นหรือการได้ยิน ผู้ที่มีโรคประจำตัวรุนแรงหรือเจ็บป่วยในระยะสุดท้าย ผู้ที่มีภาวะสมองเสื่อม หรือโรคทางสมองอื่น ๆ,อาการของภาวะสับสนเฉียบพลัน แบ่งได้เป็น 2 แบบ คือ • แบบกระวนกระวาย (Hyperactive delirium) ผู้ป่วยจะรู้สึกกระสับกระส่าย อารมณ์แปรปรวน ก้าวร้าว อยู่ไม่สุข และอาจเห็นภาพหลอนได้ • แบบสงบเซื่องซึม (Hypoactive delirium) ผู้ป่วยจะมีอาการเชื่องช้า ไม่กระฉับกระเฉง ไม่สนใจสภาพแวดล้อม และไม่ค่อยตอบสนองต่อสิ่งรอบข้าง โดยลักษณะที่ผู้ป่วยภาวะเพ้อเฉียบพลันทั้ง2แบบมีร่วมกัน คือ • อาการเกิดขึ้นแบบเฉียบพลันและมีการเปลี่ยนแปลงขึ้นลงระหว่างวัน มีช่วงที่การรับรู้เป็นปกติ สลับกับช่วงที่เพ้อสับสน • การขาดสมาธิ ทำให้การจดจ่ออยู่กับสิ่งใดสิ่งหนึ่งเป็นเวลานานไม่ได้ • สูญเสียกระบวนการคิดแบบเป็นระบบ สังเกตได้จากการพูดจาสับสน ถามอย่างตอบอย่าง พูดใจความไม่ต่อเนื่องเปลี่ยนจากเรื่องหนึ่งไปยังอีกเรื่องหนึ่ง พูดวกวนไปมา หรือพูดซ้ำๆในประโยคเดิมๆ • สูญเสียการรับทราบสภาวะแวดล้อม ที่พบบ่อยที่สุดคือ การหลงวันเวลา • ความผิดปกติของการนอน คือ ง่วงนอนและหลับมากในช่วงกลางวัน แต่จะตื่นสับสนอยู่ไม่สุขในช่วงกลางคืน,แพทย์สามารถวินิจฉัยภาวะนี้ได้โดยการซักประวัติและตรวจร่างกายปกติ แต่เนื่องจากเมื่อพบภาวะนี้จะต้องมีการหาสาเหตุด้วยเสมอ จึงต้องมีการตรวจเพิ่มเติมทางห้องปฏิบัติการ เช่น ตรวจเลือด ตรวจปัสสาวะ ตรวจเอกซเรย์คอมพิวเตอร์สมอง เป็นต้น โดยจะตรวจอะไรบ้างนั้นขึ้นกับวิจารณญานของแพทย์ ว่าซักประวัติและตรวจร่างกายคิดถึงสาเหตุก่อโรคใดบ้าง,การรักษาหลักคือการค้นหาสาเหตุก่อโรค และแก้ไขที่ต้นเหตุ การรักษาควบคู่อื่นๆ ได้แก่ • พูดคุยและแจ้งให้ผู้ป่วยทราบเกี่ยวกับวัน เวลา สถานที่ ที่เป็นปัจจุบัน อาจจัดให้มีนาฬิกา ปฏิทิน เพื่อให้ผู้ป่วยรับรู้วันเวลาได้ด้วยตัวเอง • จัดสภาพแวดล้อมหรือจัดสถานที่พักให้เป็นสภาพที่ผู้ป่วยคุ้นเคย (ในกรณีที่สามารถทำได้) • มีแว่นตา หรือเครื่องช่วยฟัง เพื่อให้ผู้ป่วยมองเห็น ได้ยิน และรับทราบสถานการณ์รอบตัวได้มากขึ้น • หากผู้ป่วยมีอาการเจ็บปวดรุนแรง เช่น การปวดในโรคมะเร็ง หรือการปวดจากบาดแผลอุบัติเหตุ แพทย์จะพิจารณาให้ยาบรรเทาอาการปวด • การใช้ยาเพื่อควบคุมอาการวุ่นวาย กระสับกระส่าย ยาหลักๆที่ใช้ คือจิตเวชในกลุ่ม Haloperidol หรือ Quetiapine,"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี",ภาวะเพ้อสันสนเฉียบพลัน เป็นภาวะผิดปกติจากการทำงานที่บกพร่องของสมองและจิตใจ ซึ่งส่วนใหญ่มักมีสาเหตุจากความผิดปกติของร่างกายหรือจากยา ดังนั้นหากสงสัยภาวะนี้ควรมีการปรับสภาพแวดล้อมให้กับผู้ป่วย พยายามพูดคุยให้ผู้ป่วยรับรู้วันเวลา พยายามปรับการนอนของผู้ป่วยให้เป็นปกติ และควรปรึกษาแพทย์เพื่อหาสาเหตุการเกิดโรคต่อไป การมัดตรึงผู้ป่วยจะเป็นการส่งเสริมให้อาการเพ้อสับสนเป็นมากขึ้น จึงเป็นสิ่งที่ควรหลีกเลี่ยง หากผู้ป่วยวุ่นวาย เสี่ยงต่อการตกเตียง อาจพิจารณาให้ผู้ป่วยนอนบนฟูกที่ปูที่พื่้นแทนได้,"https://med.mahidol.ac.th/fammed/th/palliativecare/knowledges/doctorpalliative8th#:~:text=ภาวะ%20delirium%20คือ%20ภาวะที่,หลับ%20ซึมเศร้า%20วิตกกังวล https://my.clevelandclinic.org/health/diseases/15252-delirium"
ภ,ภาวะอารมณ์สองขั้ว,Bipolar disorder,https://www.agnoshealth.com/diseases/ภาวะอารมณ์สองขั้ว/bipolar-disorder-2,bipolar-disorder-2,โรค ภาวะอารมณ์สองขั้ว (Bipolar disorder) เกิดจากอะไร และวิธีการรักษาเบื้องต้นเป็นอย่างไร,ภาวะอารมณ์สองขั้วเป็นภาวะที่มีความผิดปกติทางอารมณ์ที่เปลี่ยนแปลงไปมาสลับกัน คือ อารมณ์ดีหรือก้าวร้าวผิดปกติ กับอารมณ์ซึมเศร้า พบได้ราวร้อยละ 2-5 ของประชากรทั่วไป โดยผู้ป่วยส่วนใหญ่จะมีช่วงเวลาที่เกิดอารมณ์ซึมเศร้าบ่อยกว่าช่วงที่อารมณ์ดีหรือก้าวร้าวผิดปกติ ปัจจุบันเชื่อว่าภาวะไบโพลาร์นี้เกิดได้จากหลายสาเหตุ เช่น พันธุกรรม การทำงานที่ผิดปกติของสมอง และจากสภาพแวดล้อมของผู้ป่วย เช่น การเลี้ยงดูในวัยเด็ก หรือความเครียดในชีวิตประจำวันที่กระตุ้นให้โรคแสดงอาการ,ผู้ป่วยไบโพลาร์จะมีอารมณ์แปรปรวนสลับกันระหว่างอารมณ์ดีหรือก้าวร้าวผิดปกติ กับอารมณ์ซึมเศร้า โดยไม่ขึ้นอยู่กับสถานการณ์ใดๆ อารมณ์ที่ผิดปกตินี้จะคงอยู่นาน 1–2 สัปดาห์ขึ้นไป ไม่สามารถกลับเข้าสู่อารมณ์ปกติได้ จนกระทบกับการดำเนินชีวิตประจำวัน ไม่สามารถรับผิดชอบหน้าที่การงาน ครอบครัว หรือความสัมพันธ์กับผู้อื่นได้ หลังจากนั้นอาการจะค่อยๆทุเลาลงหรือสลับขั้วเป็นอารมณ์ผิดปกติอีกขั่วหนึ่ง ในช่วงที่อารมณ์ซึมเศร้า ผู้ป่วยมักเบื่อหน่าย ท้อแท้ ไม่อยากทำอะไร อ่อนเพลีย มองทุกอย่างในแง่ลบ เบื่ออาหาร นอนไม่หลับหรือหลับทั้งวัน สำหรับช่วงที่อารมณ์ดีหรือก้าวร้าวผิดปกติ อาจมีอาการดังต่อไปนี้ คือ • พูดเร็ว พูดมาก พูดไม่ยอมหยุด • ความคิดแล่นเร็ว มีหลายความคิดเข้ามาในสมอง • รู้สึกว่าตนมีความสำคัญหรือมีความสามารถมาก • นอนน้อยกว่าปกติมาก โดยไม่มีอาการเพลียหรือต้องการนอนเพิ่ม • สมาธิลดลง เปลี่ยนความสนใจ เปลี่ยนเรื่องพูดหรือการกระทำอย่างรวดเร็ว • การตัดสินใจเสียไป เช่น ใช้จ่ายเงินฟุ่มเฟือย ทำเรื่องที่เสี่ยงอันตรายหรือผิดกฎหมาย ไม่ยับยั้งชั่งใจในเรื่องเพศ,แพทย์จะวินิจฉัยภาวะนี้ได้จากการซักประวัติและพูดคุยกับผู้ป่วยประกอบกับการตรวจร่างกายและตรวจสภาพจิตด้วยแบบสอบถาม,สามารถรักษาได้ด้วยการใช้ยาเป็นหลัก โดยแพทย์จะให้ยาทางจิตเวชเพื่อปรับสารสื่อประสาทและควบคุมอารณ์ พร้อมทั้งให้คำแนะนำเกี่ยวกับโรคและยา รวมถึงการดูแลตนเองในด้านต่างๆ ควบคู่กันไปด้วย ซึ่งผู้ป่วยส่วนใหญ่จะหายจากอาการผิดปกติและกลับไปใช้ชีวิตประจำวันได้เหมือนเดิมภายในเวลาประมาณ 2-8 สัปดาห์ สำหรับผู้ป่วยบางราย แพทย์อาจแนะนำให้ทำจิตบำบัดร่วมด้วยเพื่อให้สามารถจัดการกับความเครียดได้ดียิ่งขึ้น และลดความขัดแย้งกับคนรอบข้างที่เป็นสาเหตุของความเครียดลง อย่างไรก็ตาม โรคนี้มีอัตราการเป็นซ้ำสูงมากถึงร้อยละ 90 ดังนั้น แพทย์จะแนะนำให้ผู้ป่วยรับประทานยาต่อเนื่องอย่างน้อย 2 ปีสำหรับผู้ที่เป็นครั้งแรกเพื่อป้องกันการกลับมาเป็นซ้ำ และอาจนานกว่านี้ขึ้นอยู่กับจำนวนครั้งที่เคยเป็นและความรุนแรงของอาการในครั้งก่อนๆ,"จิตแพทย์, จิตแพทย์เด็ก กรณีอายุน้อยกว่า 15 ปี",• ผู้ป่วยที่มีภาวะอารมณ์สองขั้ว จะมีความเสี่ยงต่อการทำร้ายตัวเอง หรือฆ่าตัวตายได้ ผู้ป่วยและผู้ดูแลควรตระหนักเป็นพิเศษ หากเริ่มมีความคิดทำร้ายตัวเอง หรืออยากตาย ควรรีบปรึกษาจิตแพทย์เพิ่มเติม • การดูแลผู้ป่วยไบโพลาร์เป็นเรื่องที่ต้องอาศัยความอดทนและความเข้าใจอย่างมาก ผู้ดูแลต้องแบ่งเวลามาดูแลสุขภาพกายและใจของตัวเองด้วย อาจหาคนมาช่วยสับเปลี่ยนดูแลเพื่อไปพักผ่อนเป็นระยะ รู้จักวิธีฝึกผ่อนคลายความเครียดอย่างเหมาะสม,https://med.mahidol.ac.th/ramamental/generalknowledge/general/09042014-1105 https://www.manarom.com/blog/bipolar.html
ภ,ภาวะจิตเภท,Psychotic disorder,https://www.agnoshealth.com/diseases/ภาวะจิตเภท/psychoticdisorder,psychoticdisorder,โรค ภาวะจิตเภท (Psychotic disorder) เกิดจากอะไร และวิธีการรักษาเบื้องต้นเป็นอย่างไร,ภาวะจิตเภท เป็นกลุ่มอาการที่มีความผิดปกติของความคิด ทำให้ผู้ป่วยมีความคิดและการรับรู้ไม่ตรงกับความเป็นจริง ส่งผลเสียต่อการดำเนินชีวิตประจำวัน เช่น การดูแลตัวเอง การใช้ชีวิตในสังคม ส่วนใหญ่ผู้ป่วยจะเริ่มเป็นเมื่ออายุประมาณ 14-16 ปี หรือช่วงปลายวัยรุ่น โรคนี้พบได้ ประมาณร้อยละ 1 ของประชากร สาเหตุการเกิดโรคเชื่อว่ามีสาเหตุมาจากทั้งด้านร่างกายและจิตใจ คือ • ด้านร่างกาย จากความผิดปกติของสมอง ทั้งจากสารสื่อประสาทในสมอง หรือจากโครงสร้างของสมองบางส่วนผิดปกติไป นอกจากนั้นพันธุกรรมก็มีส่วนสัมพันธ์ ยิ่งมีความใกล้ชิดทางสายเลือดกับผู้ป่วยมากยิ่งมีโอกาสสูง • ด้านจิตใจ จากความเครียดในชีวิตประจำวัน เป็นตัวกระตุ้นให้เกิดความเจ็บป่วย การใช้อารมณ์กับผู้ป่วย การตำหนิ มีท่าทีที่ไม่เป็นมิตรหรือจู้จี้ยุ่งเกี่ยวกับผู้ป่วยมากไปก็มีผลต่อการกำเริบของโรคได้,อาการของภาวะจิตเภท แบ่งออกได้เป็น 2 กลุ่ม คือ อาการที่เพิ่มไปจากคนปกติ (positive symptom) และอาการที่พร่องไปจากคนปกติ (negative symptom) โดยอาการของโรคอาจเกิดในแบบเฉียบพลันทันที หรือเกิดแบบค่อยเป็นค่อยไปก็ได้ ในกรณีที่อาการเป็นแบบค่อยเป็นค่อยไป จะมีอาการเริ่มต้นคือ มีความรู้สึกแปลกๆ ไม่อยู่ในความเป็นจริง อาการจะค่อยๆมากขึ้นทำให้ครอบครัวและคนรอบข้างรู้สึกว่าผู้ป่วยเปลี่ยนไปจากบุคลิกภาพเดิม เช่น แยกตัว ไม่สุงสิงกับใคร ระแวงคนอื่น มีปัญหาการนอนหลับ มีปัญหาในการรับผิดชอบหน้าที่การงานการเรียน ไม่สนใจดูแลสุขภาพอนามัยส่วนตัว เป็นต้น กลุ่มอาการที่เพิ่มมากกว่าคนปกติ (positive symptoms) ได้แก่ • ความคิดหลงผิด เป็นความเชื่อของผู้ป่วยที่ผิดไปจากความเป็นจริง เช่น คิดว่าคนอื่นจะมาทำร้าย ระแวงว่าจะถูกวางยาพิษ คิดว่าตนส่งกระแสจิตได้ • การเรียบเรียงความคิดผิดปกติ ทำให้คุยกับคนอื่นไม่เข้าใจ ผู้ป่วยมักพูดไม่เป็นเรื่องราว พูดไม่ต่อเนื่อง เปลี่ยนเรื่องพูดโดยไม่มีเหตุผล • ประสาทหลอน ที่พบบ่อย คือ หูแว่ว ได้ยินเสียงคนพูดต่อว่า ข่มขู่ หรือพูดสั่งให้ทำตาม หรืออาจมีการเห็นภาพหลอน มองเห็นวิญญาณ เป็นต้น • มีพฤติกรรมผิดปกติ เช่น โวยวาย ก้าวร้าว ทำร้ายคนอื่น หัวเราะหรือร้องไห้สลับกันเป็นพักๆ กลุ่มอาการที่พร่องไปจากคนปกติ (negative symptoms) ได้แก่ • เก็บตัว ซึม ไม่อยากพบปะผู้คน แยกตัวเอง • ไม่ดูแลตัวเอง ไม่สนใจเรื่องการแต่งกาย และสุขอนามัย ปล่อยตัวสกปรก • ไม่มีความคิดริเริ่ม เฉื่อยชาลง ไม่ทำงาน นั่งเฉยๆได้ทั้งวัน ผลการเรียนหรือการทำงานตกต่ำ • พูดน้อย ใช้เวลานานกว่าจะตอบ พูดจาไม่รู้เรื่อง การแสดงออกทางอารมณ์ลดลงมาก ไร้อารมณ์ มักมีสีหน้าเฉยเมย ไม่มีอาการยินดียินร้าย,แพทย์จะทำการซักถามอาการจากทั้งผู้ป่วยและผู้ใกล้ชิดผู้ป่วย โดยจะซักประวัติครอบคลุมตั้งแต่ พฤติกรรมที่เปลี่ยนไปและอาการที่เกิดขึ้น สภาวะทางอารมณ์ของผู้ป่วย ความเครียด ระยะเวลาที่เริ่มสังเกตอาการป่วย สิ่งกระตุ้นอาการ การใช้สารเสพติด โรคทางกายที่เกิดขึ้นก่อนที่จะเริ่มมีอาการทางจิต รวมไปถึงประวัติการป่วยเป็นโรคจิตเวชในครอบครัว,สิ่งที่สำคัญที่สุด คือ การปรึกษาจิตแพทย์เพื่อรับการบำบัดรักษาแต่เนิ่นๆ ซึ่งจะช่วยให้การรักษาได้ผลดีกว่าการปล่อยไว้นานจนเป็นการเจ็บป่วยเรื้อรัง โดยการรักษาหลักจะประกอบไปด้วย • การใช้ยา เพื่อควบคุมอาการและลดการกำเริบซ้ำของโรค • การฟื้นฟูสภาพจิตใจ โดยฝึกการเข้าสังคมและให้คำปรึกษาแก่ผู้ป่วย • การทำจิตบำบัด โดยผู้เชี่ยวชาญพูดคุยกับผู้ป่วยเพื่อให้ผู้ป่วยเข้าใจตนเองและปัญหาของตนเองมากขึ้น • ครอบครัวบำบัด โดยแพทย์เป็นผู้ให้ความรู้ในเรื่องโรคและสิ่งที่ญาติควรปฏิบัติต่อผู้ป่วย • กลุ่มบำบัด เป็นการจัดกิจกรรมกลุ่มระหว่างผู้ป่วย เพื่อให้ผู้ป่วยมีเพื่อนคอยสนับสนุนให้กำลังใจซึ่งกันและกัน ผู้ป่วยที่มีอาการทางจิตนั้นต้องการความรักและความเข้าใจจากครอบครัว คนใกล้ชิด และสังคม เมื่อผู้ป่วยได้รับการบำบัดรักษาอย่างถูกต้องจะสามารถใช้ชีวิตได้อย่างปกติ ดูแลตนเองได้ เข้าสังคม และทำงานได้อย่างมีประสิทธิภาพ,"จิตแพทย์, จิตแพทย์เด็ก กรณีอายุน้อยกว่า 15 ปี",• หลักการที่ครอบครัวควรทำ คือ กระตุ้นแต่ไม่บังคับ เช่น กระตุ้นให้ผู้ป่วยช่วยเหลือตนเอง ช่วยทำงานบ้านอย่างง่ายๆ โดยไม่ใช้การบังคับ และควรหลีกเลี่ยงการตำหนิติเตียนผู้ป่วยโดยไม่จำเป็น เพราะความเครียดมีส่วนทำให้โรคจิตเภทกำเริบได้ • พยายามเข้าใจผู้ป่วย เพราะผู้ป่วยไม่ได้ตั้งใจสร้างความรำคาญเดือดร้อน จึงควรให้อภัยไม่ถือโทษผู้ป่วย ไม่ควรโต้เถียงกับผู้ป่วยเกี่ยวกับอาการทางจิต แต่ควรแสดงความเห็นใจในความทุกข์ที่ผู้ป่วยได้รับจากอาการทางจิต รวมทั้งเสนอความ ช่วยเหลือด้วยความอดทน,https://www.manarom.com/blog/schizophrenia.html https://www.bangkokhospital.com/content/schizophrenia
ภ,ภาวะเศร้า,Mild depressive state,https://www.agnoshealth.com/diseases/ภาวะเศร้า/mild-depressive-state,mild-depressive-state,โรค ภาวะเศร้า (Mild depressive state) เกิดจากอะไร และวิธีการรักษาเบื้องต้นเป็นอย่างไร,ความเศร้าปกติ (normal sadness) เป็นอารมณ์ด้านลบ ซึ่งเกิดขึ้นเป็นครั้งคราวกับบุคคลทั่วไป เมื่อเผชิญกับการสูญเสีย ผิดหวัง หรือความรู้สึกอึดอัดทรมาน ภาวะซึมเศร้า (depression) ต่างจากความเศร้าปกติตรงที่ เมื่อเผชิญกับเหตุการณ์การสูญเสีย ผิดหวัง ก็มักจะมีอาการเศร้ามากเกินจากปกติ หรือนานกว่าปกติ ไม่ดีขึ้นแม้ได้รับกำลังใจหรืออธิบายด้วยเหตุผล มักรู้สึกสิ้นหวัง ท้อแท้ มองโลกในแง่ร้าย รู้สึกผิด รู้สึกตัวเองไร้ค่าไม่มีความหมาย นอกจากนั้นอาจเป็นความรู้สึกเศร้า ท้อแท้ รู้สึกผิด กับเหตุการณ์ที่ยังไม่เกิดขึ้นจริง แต่เป็นการคาดการณ์ล่วงหน้าหรือคิดไปเองก็ได้ สาเหตุของภาวะเศร้า มักเกิดจากปัจจัยด้านจิตใจหรือสิ่งแวดล้อม เป็นผลมาจากสถานการณ์ความตึงเครียดทางอารมณ์ เช่น ภาวะเศร้าหลังจากคู่แต่งงานเสียชีวิต ตกงาน หย่าร้าง หรือมีสภาวะความเครียดเรื้อรัง เช่น ชีวิตสมรสมีปัญหาขัดแย้งไม่รู้จบ ความกดดันจากงานที่ต้องรับผิดชอบ ความตึงเครียดจากปัญหาในครอบครัว,• มีอารมณ์เศร้า ซึ่งอารมณ์เศร้า อาจจะเป็นเกือบตลอดทั้งวันและเป็นทุกวันบางวันอาจเป็นมากบางวันอาจเป็นน้อย • รู้สึกเบื่อ ขาดความสนใจหรือความเพลิดเพลินในกิจกรรมต่างๆที่เคยชอบทำ ในบางรายอาจมีอาการทางกายร่วมด้วย เช่น • ปัญหาการกิน มักจะเบื่ออาหาร น้ำหนักลดลง หรือบางรายอาจมีความอยากอาหารเพิ่มขึ้นผิดปกติ กินมากจนน้ำหนักเพิ่ม • ปัญหาการนอน มักนอนไม่หลับ หลับดึกแต่จะตื่นเช้าและไม่สดชื่น หรือบางรายจะหลับมากกว่าปกติ ง่วงนอนทั้งวัน • ทำอะไรเชื่องช้า พูดช้า เคลื่อนไหวช้าลง • รู้สึกอ่อนเพลียหรือไร้เรี่ยวแรง เป็นทั้งวันและแทบทุกวัน • รู้สึกตนเองไร้ค่า มักโทษตัวเอง หรือรู้สึกผิดต่อตัวเอง • มีปัญหาการใช้สมาธิ หรือมีความคิดความอ่านช้าลง ถ้าอารมณ์เศร้า เบื่อหน่าย ท้อแท้ เหล่านี้เป็นอยู่ไม่นานเกินสองสัปดาห์ หรืออาการเหล่านี้ไม่ได้มีความรุนแรงส่งผลกระทบต่อการทำงาน การเรียน หรือการใช้ชีวิตประจำวัน ก็จะถือว่ามีภาวะซึมเศร้า แต่ยังไม่ถึงขั้นเป็นโรคซึมเศร้า อย่างไรก็ตาม ถ้ามีอาการดังข้างต้น 5 อาการขึ้นไป โดยอาการเป็นอยู่นานกว่า2 สัปดาห์ หรืออาการรุนแรงจนกระทบกับการทำงาน หรือการใช้ชีวิต ก็จะเข้าได้กับลักษณะของโรคซึมเศร้า ควรเข้ารับคำปรึกษาและการรักษาจากแพทย์หรือจิตแพทย์ต่อไป,แพทย์จะวินิจฉัยภาวะนี้ได้จากการซักประวัติอาการ ประวัติโรคประจำตัว ประวัติโรคซึมเศร้าในครอบครัว ประวัติการใช้ยาหรือสารเสพติดต่างๆ ระยะเวลาของอาการ รวมถึงซักถามผลกระทบของอาการเจ็บป่วยต่อการทำงานหรือการใช้ชีวิตประจำวัน เพื่อช่วยในการวินิจฉัย บอกระดับความรุนแรงของโรคต่อไป,การรักษาภาวะเศร้า โดยทั่วไปจะเป็นการรักษาโดยไม่ใช้ยา ได้แก่ การรักษาด้วยจิตบำบัด เป็นวิธีการรักษาที่ได้ผลดีในการลดอาการซึมเศร้า มีวิธีบำบัดหลายรูปแบบ โดยจิตแพทย์หรือนักจิตบำบัดจะพิจารณารูปแบบตามความเหมาะสมกับอาการของผู้ป่วย ซึ่งในบางคนอาจต้องใช้หลายวิธีร่วมกัน,"จิตแพทย์, จิตแพทย์เด็ก กรณีอายุน้อยกว่า 15 ปี",ควรประเมินอาการและสภาวะอารมณ์ของตนเองเป็นระยะ หากอาการเป็นรุนแรงมากขึ้น หรือเริ่มมีความคิดอยากตายบ่อยๆ หรือถึงขั้นพยายามฆ่าตัวตาย ควรรีบปรึกษาจิตแพทย์ผู้ให้การรักษา หรือโทรปรึกษาสายด่วนสุขภาพจิต 1323,https://www.chiangmaihealth.go.th/cmpho_web/document/160331145939017730.pdf https://www.manarom.com/blog/depression_disorder.html
ภ,ภาวะผิวแห้ง,Xerosis cutis (Dry skin),https://www.agnoshealth.com/diseases/ภาวะผิวแห้ง/xerosis-cutis-dry-skin,xerosis-cutis-dry-skin,โรค ภาวะผิวแห้ง (Xerosis cutis (Dry skin)) เกิดจากอะไร และวิธีการรักษาเบื้องต้นเป็นอย่างไร,ผิวแห้งเป็นเรื่องปกติโดยเฉพาะในผู้สูงอายุ โดยปกติจะเป็นปัญหาเล็กน้อยและชั่วคราว แต่อาจทำให้รู้สึกไม่สบายตัว ผิวของคุณต้องการความชุ่มชื้นเพื่อให้เรียบเนียน เมื่อคุณอายุมากขึ้นการกักเก็บความชุ่มชื้นในผิวจะทำได้ยากขึ้น ผิวของคุณอาจแห้งและหยาบกร้านเนื่องจากสูญเสียน้ำและน้ำมัน สาเหตุของการเกิดปัญหาผิวแห้งมากขึ้นอยู่กับ 3 ปัจจัย ได้แก่ การขาดสารให้ความชุ่มชื้นตามธรรมชาติในผิว ทำให้การยึดเกาะกับโมเลกุลน้ำภายในผิวเกิดได้ไม่ดี เกิดการสูญเสียน้ำออกจากผิวได้ง่าย ส่งผลให้เกิดปัญหาหน้าแห้งลอก ผิวแห้งตึง ลอกเป็นขุย การขาดไขมันที่จำเป็นในผิว จะส่งผลทำให้ผิวหนังอ่อนแอ ผิวสูญเสียความชุ่มชื้นได้ง่ายและไวต่อการระคายเคือง ปัจจัยสภาพแวดล้อม เช่น ความชื้นในอากาศ แสงแดด การแพ้สารทำความสะอาดผิว สารเคมีหรือยาปฏิชีวนะ รวมถึงพฤติกรรมการใช้ชีวิตประจำวัน เช่น การพักผ่อนหรือดื่มน้ำไม่เพียงพอในแต่ละวัน ล้วนเป็นตัวกระตุ้นที่ส่งผลให้เกิดภาวะผิวแห้งมากขึ้นได้,• ผิวแห้งคันและเป็นสะเก็ดโดยเฉพาะที่แขนและขา • ผิวที่รู้สึกตึงโดยเฉพาะหลังอาบน้ำ • ผิวขาวเป็นขุย • ผิวระคายเคืองสีแดงเรื่อๆหรือชมพู • รอยแตกบนผิวหนัง,โดยส่วนใหญ่ภาวะผิวแห้ง แพทย์จะสามารถวินิจฉัยได้จากประวัติ และการตรวจร่างกาย ดูลักษณะผื่นหรือผิวหนังของผู้ป่วย และให้การรักษาได้เลย,• ผลิตภัณฑ์บำรุงผิวที่มีส่วนผสมเหมาะกับผิวแห้งโดยเฉพาะ ควรเลือกใช้ผลิตภัณฑ์ที่ช่วยเติมสารสำคัญที่ขาดหาย เพื่อให้ผิวชุ่มชื้น มีสุขภาพดี แข็งแรงขึ้นและไม่กลับมาแห้งเสียอีก เช่น ยูเรีย แลคเตรทและเซราไมด์ หรือผลิตภัณฑ์ที่มีนวัตกรรมอควาพอรินที่มีคุณสมบัติช่วยให้สกินแคร์บำรุงผิวสามารถซึมลึกและคืนความชุ่มชื้นให้ผิวได้ดียิ่งขึ้น • ผลิตภัณฑ์ทำความสะอาดผิวสำหรับผิวแห้งโดยเฉพาะ : ผิวแห้งมากจะมาพร้อมกับปัญหาผิวอ่อนแอ ระคายเคืองได้ง่าย ดังนั้นผลิตภัณฑ์ทำความสะอาดผิวที่เลือกใช้จึงควรเป็นสูตรที่อ่อนโยนต่อผิว ไม่ทำให้ผิวสูญเสียความชุ่มชื้น รักษาสมดุลให้กับผิวหน้า ไม่ต้องใช้สำลี เพราะอาจทำให้เกิดการระคายเคืองจากการเสียดสี และไม่ควรมีส่วนผสมของน้ำหอม พาราเบน แอลกอฮอล์และสี • เปลี่ยนพฤติกรรมการดื่มน้ำให้เพียงพอประมาณ 6-8 แก้วต่อวัน คือปริมาณน้ำที่พอดีต่อร่างกาย รวมถึงหลีกเลี่ยงการเผชิญกับแสงแดดเป็นเวลานาน พักผ่อนให้เพียงพอ หลีกเลี่ยงสภาพแวดล้อมที่มีอากาศแห้ง ซึ่งเป็นสาเหตุให้ผิวสูญเสียความชุ่มชื้น,"อายุรแพทย์ผิวหนัง, กุมารแพทย์ กรณีอายุน้อยกว่า 15 ปี",ควรไปพบแพทย์ผิวหนัง หากผิวหนังของคุณเป็นขุย หรือลอกเป็นบริเวณกว้าง อาการไม่ดีขึ้นภายใน 2-3 สัปดาห์ หรืออาการแย่ลงแม้จะดูแลรักษาตามวิธีข้างต้นแล้ว คุณอาจติดเชื้อราที่ผิวหนัง หรือเป็นผิวหนังอักเสบจากสาเหตุอื่น ๆ,https://th.drderamus.com/xerosis-13313 https://dermnetnz.org/topics/dry-skin/
ภ,ภาวะบวมของเนื้อเยื่อจากการแพ้,Angioedema,https://www.agnoshealth.com/diseases/ภาวะบวมของเนื้อเยื่อจากการแพ้/angioedema,angioedema,โรค ภาวะบวมของเนื้อเยื่อจากการแพ้ (Angioedema) เกิดจากอะไร และวิธีการรักษาเบื้องต้นเป็นอย่างไร,"Angioedema (แองจีโออีดีมา) เป็นอาการบวมของเนื้อเยื่อใต้ชั้นผิวหนัง อาจมีผื่นบวมนูนคล้ายลมพิษ แต่มีขนาดใหญ่และมีอาการรุนแรงกว่า เกิดขึ้นเนื่องจากร่างกายตอบสนองต่อตัวกระตุ้นที่ทำให้เกิดอาการแพ้ สาเหตุของโรคเหมือนกับสาเหตุของโรคลมพิษ คือ • อาหาร เช่น อาหารทะเล ถั่วลิสง ไข่ นม • ยา ที่เป็นสาเหตุที่พบได้บ่อยได้แก่ penicillin, aspirin, ibuprofen , naproxen และยาลดความดันโลหิต • สารก่อภูมิแพ้ ที่พบบ่อยได้แก่ เกสรดอกไม้ พิษจากแมลงสัตว์กัดต่อย • ปัจจัยสิ่งแวดล้อม เช่น ความร้อน ความเย็น การออกกำลัง ความเครียด • โรคประจำตัว เช่น การได้รับการถ่ายเลือด โรคแพ้ภูมิตัวเอง มะเร็งต่อมน้ำเหลือง โรคของต่อมไทรอยด์ • กรรมพันธุ์",อาการหลัก คือ การบวมของเนื้อเยื่อใต้ชั้นผิวหนัง มักพบบ่อยบริเวณรอบดวงตา ริมฝีปาก มือ เท้า และอวัยวะเพศ อาการบวมมักจะเกิดขึ้นอย่างกะทันหัน และมีความรุนแรงกว่าภาวะลมพิษมาก บริเวณที่บวมอาจมีอาการคัน หรือไม่คันก็ได้ อาจมีอาการเจ็บแปลบคล้ายถูกเข็มแทงบริเวณนั้นได้ด้วย ผิวหนังจะมีสีปกติ แต่ผู้ป่วยบางรายอาจมีอาการลมพิษร่วมด้วย ซึ่งจะทำให้ผิวหนังบริเวณข้างเคียงมีสีแดงและเป็นปื้นนูนได้ นอกจากอาการบวมแล้ว แองจิโออีดีมายังสามารถก่อให้เกิดอาการอื่นๆ เช่น รู้สึกร้อนหรือเจ็บปวดบริเวณที่บวม กลืนอาหารลำบาก ลิ้นบวม และเยื่อบุตาบวม แต่พบได้ไม่บ่อย,แพทย์จะสามารถวินิจฉัยได้จากประวัติอาการ ประวัติการแพ้สิ่งต่างๆ การใช้ยาหรือสมุนไพรของผู้ป่วย ประวัติการเกิดผื่นหรืออาการแพ้ของคนในครอบครัว และการตรวจร่างกาย เพื่อหาสาเหตุและปัจจัยที่กระตุ้นการเกิดภาวะบวมของเนื้อเยื่อนี้ ในบางรายอาจมีความจำเป็นต้องได้รับการตรวจหรือทดสอบทางห้องปฏิบัติการเพิ่มเติมเพื่อหาปัจจัยตัวกระตุ้นอาการ มีวิธีหลักๆที่ใช้อยู่ 2 วิธี คือ • การทดสอบภูมิแพ้ทางผิวหนัง ทดสอบโดยหยดสารก่อภูมิแพ้ที่ท้องแขนของผู้ป่วยและสะกิดผิวหนังบริเวณนั้น หากผู้ป่วยแพ้สารใดก็จะทำให้เกิดตุ่มบวมแดงขึ้นมาภายใน 15 นาที วิธีนี้มีความปลอดภัยและค่าใช้จ่ายไม่สูง ซึ่งผู้ป่วยควรหลีกเลี่ยงการใช้ยาต้านฮิสทามีนมาก่อนรับการทดสอบ เพื่อป้องกันผลลัพธ์คลาดเคลื่อน • การตรวจเลือด เพื่อวัดระดับโปรตีนในเลือดที่เรียกว่า C1 Esterase Inhibitor ซึ่งเป็นโปรตีนที่เกี่ยวข้องกับระบบภูมิคุ้มกัน ก็จะช่วยให้คำตอบถึงสาเหตุของโรคได้เพิ่มเติม,ผู้ป่วยที่มีอาการไม่รุนแรงอาจไม่จำเป็นต้องรับการรักษา แต่ควรหลีกเลี่ยงสารก่อภูมิแพ้หรือปัจจัยที่กระตุ้นให้เกิดอาการ สำหรับผู้ป่วยที่มีอาการปานกลางหรือรุนแรง แพทย์จะให้ใช้ยาเพื่อลดอาการคันและบวม เช่น ยาต้านฮิสทามีน ยากลุ่มคอร์ติโคสเตียรอยด์ ยาอิพิเนฟริน และยาสูดพ่นเพื่อเปิดทางเดินหายใจ ส่วนผู้ป่วยที่อาการบวมเกิดจากการใช้ยาบางชนิด แพทย์จะแนะนำให้หยุดใช้ยานั้น ๆ และเปลี่ยนไปใช้ยาชนิดอื่นแทน,"แพทย์ภูมิแพ้และภูมิคุ้มกัน, อายุรแพทย์ผิวหนัง, กุมารแพทย์ ภูมิแพ้และระบบภูมิคุ้มกัน กรณีอายุน้อยกว่า 15 ปี",ส่วนใหญ่ Angioedema ไม่เป็นอันตรายต่อผู้ป่วย และจะหายไปได้เองภายใน 1-3 วัน แต่หากเกิดอาการแน่นจมูก หายใจไม่สะดวก แน่นหน้าอก คลื่นไส้อาเจียน ปวดท้อง ใจสั่น หน้ามืด เป็นลม หรือความดันโลหิตต่ำ ซึ่งเป็นอาการแสดงของภาวะแพ้แบบรุนแรง ควรรีบนำส่งโรงพยาบาลโดยด่วนเพื่อทำการรักษา มิเช่นนั้นอาการอาจรุนแรงขึ้นถึงขั้นเสียชีวิตได้,https://www.allergyasthmathailand.com/allergyd.htm https://dermnetnz.org/topics/angioedema/
ภ,ภาวะเลือดออกใต้เยื่อบุตา,Subconjunctival hemorrhage,https://www.agnoshealth.com/diseases/ภาวะเลือดออกใต้เยื่อบุตา/subconjunctival-hemorrhage,subconjunctival-hemorrhage,โรค ภาวะเลือดออกใต้เยื่อบุตา (Subconjunctival hemorrhage) เกิดจากอะไร และวิธีการรักษาเบื้องต้นเป็นอย่างไร,ภาวะเลือดออกใต้เยื่อบุตา เกิดจากเส้นเลือดฝอยที่อยู่ระหว่างเยื่อบุตาและตาขาวฉีกขาด ทำให้มีเลือดออกและเห็นได้ชัดว่าบริเวณตาขาวกลายเป็นสีแดง โดยอาจเกิดขึ้นเองหรือเกิดจากการไอ จาม หรือขยี้ตาอย่างรุนแรง ผู้ป่วยส่วนใหญ่แทบไม่รู้สึกตัวว่าเกิดอาการขึ้น,บริเวณตาขาวของผู้ป่วยจะกลายเป็นสีแดง และผู้ป่วยอาจตื่นขึ้นมาพบว่ามีหย่อมสีแดงบริเวณตาขาว อาการที่เกิดขึ้นอาจมองดูน่ากลัวและรุนแรง แต่ส่วนใหญ่มักไม่เป็นอันตรายและไม่กระทบต่อการมองเห็น เพราะเลือดที่ไหลออกมานั้นจะอยู่เฉพาะบริเวณใต้เยื่อบุตา ซึ่งเป็นชั้นเยื่อเมือกใสบาง ๆ ที่ปกคลุมตาขาวอยู่,การวินิจฉัยโรคใช้เพียงการซักประวัติและการตรวจร่างกายเป็นหลัก,อาการของภาวะเลือดออกใต้เยื่อบุตามักหายไปได้เองภายใน 1-2 สัปดาห์ และไม่ส่งผลกระทบต่อการมองเห็น,"จักษุแพทย์, กุมารแพทย์ กรณีอายุน้อยกว่า 15 ปี",ผู้ป่วยควรไปพบแพทย์หากเกิดอาการดังกล่าวแล้วมีอาการอื่น ๆ ร่วมด้วย ดังนี้ • ปวดตา • การมองเห็นเปลี่ยนแปลงไป เช่น เห็นภาพซ้อน มองภาพไม่ชัด เป็นต้น • อาการไม่หายไปภายใน 2 สัปดาห์ • เคยมีประวัติป่วยเป็นโรคความดันโลหิตสูง มีภาวะเลือดออกผิดปกติ หรือได้รับบาดเจ็บบริเวณดวงตา,https://www.bumrungrad.com/th/conditions/subconjunctival-hemorrhage https://www.pobpad.com/subconjunctival-hemorrhage-ภาวะเลือดออกใต้เยื่
ภ,ภาวะเลือดออกผิดปกติทางช่องคลอด,Abnormal vaginal bleeding unspecified,https://www.agnoshealth.com/diseases/ภาวะเลือดออกผิดปกติทางช่องคลอด/abnormal-vaginal-bleeding-unspecified,abnormal-vaginal-bleeding-unspecified,โรค ภาวะเลือดออกผิดปกติทางช่องคลอด (Abnormal vaginal bleeding unspecified) เกิดจากอะไร และวิธีการรักษาเบื้องต้นเป็นอย่างไร,"ภาวะเลือดออกผิดปกติจากโพรงมดลูก(Abnormal uterine bleeding) นั้นหมายถึงการที่รอบประจำเดือนมีความผิดปกติ คลาดเคลื่อน รวมถึง ระยะเวลาที่มีประจำเดือน, ปริมาณเลือดที่ออกมา, ความห่างของแต่ละรอบเดือน มีความผิดปกติเกิดขึ้น โดยปกติแล้วนั้นรอบเดือนควรจะมีทุกๆ 24-38 วัน โดยระยะเวลาที่มีเลือดระดูออกมานั้นอยู่ที่ 3-8 วัน รวมถึงความผิดปกติของเลือดระดูที่ออกมานั้นถ้ามีเลือดออกในช่วงระหว่างรอบเดือน, หลังจากการมีเพศสัมพันธ์, เลือดออกในวัยหมดระดู, เลือดออกในวัยก่อนมีระดู หรือมีเลือดออกกะปริดกะปรอยก่อนหรือหลังรอบเดือนมานั้น ถือว่ามีความผิดปกติทั้งสิ้น ซึ่งถ้ามีเลือดออกผิดปกติมานานมากกว่า 6 เดือนถือว่าเป็นภาวะเลือดออกผิดปกติจากโพรงมดลูกแบบเรื้อรัง สาเหตุนั้นสามารถแบ่งได้เป็น 2 กลุ่มใหญ่คือ • มีความผิดปกติเกี่ยวกับโครงสร้างทางกายภาพเช่น การมีติ่งเนื้อในโพรงมดลูก, มีภาวะพังผืดในกล้ามเนื้อมดลูก, มีเนื้องอกของกล้ามเนื้อมดลูก, มะเร็ง หรือเยื่อบุโพรงมดลูกเจริญเติบโตมากกว่าปกติ • มีความผิดปกติที่ไม่ได้เกิดจากทางกายภาพเช่น มีภาวะการแข็งตัวของเลือดผิดปกติทำให้เลือดหยุดไหลได้ช้า, มีการตกไข่ที่ผิดปกติ, มีความผิดปกติของเยื่อบุโพรงมดลูกในการควบคุมการหยุดไหลของเลือดประจำเดือน, สาเหตุจากยาหรือสารเคมีต่างๆที่มารบกวนสรีรวิทยาของรอบเดือน เป็นต้น","สตรีที่มีภาวะเลือดออกผิดปกติจากมดลูก อาจมาด้วยรูปแบบของประจ่าเดือนผิดปกติได้หลายรูปแบบ เช่น • รอบประจ่าเดือนไม่สม่ำเสมอ ระยะห่างระหว่างรอบเดือนสั้นกว่า 21 วัน หรือนานกว่า 35 วัน • รอบประจ่าเดือนกะปริบกะปรอย ปริมาณเลือดที่ออกแต่ละครั้งมีมากหรือน้อยแล้วแต่กรณี ในกรณีที่มีรอบประจำเดือนออกมากและกะปริบกะปรอยเป็นระยะยาวนาน อาจมาด้วยอาการซีด, อ่อนเพลีย, หน้ามืดร่วมด้วยได้",• การตรวจภายใน เพื่อหารอยโรคในช่องคลอด ติ่งเนื้อที่ปากมดลูก เนื้องอกมดลูก • การตรวจอัลตราซาวนด์ มีจุดประสงค์หลักคือ การตรวจหารอยโรคในโพรงมดลูก กล้ามเนื้อมดลูกและรังไข่ ซึ่งสามารถท่าได้ทั้งทางช่องคลอดและทวารหนัก ซึ่งจะให้ผลการตรวจที่ชัดเจนกว่าการตรวจอัลตร้าซาวนด์ทางหน้าท้อง • ตรวจอัลตราซาวนด์พร้อมกับฉีดน้ำเกลือเข้าโพรงมดลูก ช่วยเพิ่มความแม่นย่าในการตรวจหารอยโรคในโพรงมดลูก โดยน้ำเกลือที่ฉีดเข้าในโพรงมดลูกจะเข้าไปล้อมรอบรอยโรคท่าให้มองเห็นรอยโรคแยกออกจากเยื่อบุมดลูกได้ชัดเจนขึ้น • การดูดชิ้นเนื้อในโพรงมดลูก เป็นการดูดชิ้นเนื้อเยื่อบุโพรงมดลูกเพื่อนำเซลล์ดังกล่าวมาตรวจทางพยาธิวิทยา โดยวิธีนี้มีความเจ็บปวดน้อยกว่าการขูดมดลูกสามารถทำการตรวจได้โดยไม่ต้องดมยาสลบหรือยาระงับความเจ็บปวด สามารถท่าได้ในห้องตรวจจึงเป็นการตรวจที่ทำมากขึ้น เพื่อทดแทนการขูดมดลูก • การขูดมดลูก จะทำเพื่อการรักษาเพื่อหยุดเลือด ร่วมกับการวินิจฉัยชิ้นเนื้อจากโพรงมดลูก • การตรวจโดยการส่องกล้องในโพรงมดลูก เป็นวิธีที่มีความแม่นย่าสูงสุดและยังสามารถให้การรักษาได้ในคราวเดียวกัน แต่มีข้อจำกัดคือ เป็นการตรวจที่มีค่าใช้จ่ายสูง และต้องการนรีแพทย์ที่มีความเชี่ยวชาญเป็นผู้ทำการตรวจ,การรักษาภาวะเลือดออกผิดปกติจากโพรงมดลูกขึ้นอยู่กับสาเหตุของการมีเลือดนั้นๆเป็นหลัก ซึ่งต้องเกิดจากการตรวจเพิ่มเติมต่อไปก่อน การรักษาในปัจจุบันจะประกอบไปด้วย วิธีการต่างๆดังต่อไปนี้ • การรับประทานยาคุมกำเนิด เพื่อเป็นการปรับฮอร์โมนที่เกี่ยวกับการมีรอบประจำเดือน • การสอดใส่เครื่องมือเข้าไปในโพรงมดลูก (intrauterine device) เพื่อให้หลั่งฮอร์โมน progestin • การผ่าตัดเพื่อกำจัดสาเหตุของการมีเลือดออกผิดปกติ เช่นการผ่าตัดเอาก้อนหรือติ่งเนื้อภายในมดลูกออกไป,"สูตินรีแพทย์, กุมารแพทย์ กรณีอายุน้อยกว่า 15 ปี",ภาวะเลือดออกผิดปกติจากโพรงมดลูกเกิดได้จากหลายสาเหตุมากมาย ซึ่งสาเหตุเป็นได้ตั้งแต่สาเหตุเล็กน้อยไปจนถึงสาเหตุที่อันตราย เช่น มะเร็งปากมดลูก ดังนั้นผู้ที่มีอาการควรเข้าไปพบแพทย์เพื่อตรวจหาสาเหตุและรักษาสาเหตุนั้นๆต่อไป,https://www.si.mahidol.ac.th/sidoctor/e-pl/articledetail.asp?id=665 https://www.acog.org/womens-health/faqs/abnormal-uterine-bleeding
ภ,ภาวะช่องคลอดอักเสบจากเชื้อแบคทีเรีย,Bacterial vaginosis,https://www.agnoshealth.com/diseases/ภาวะช่องคลอดอักเสบจากเชื้อแบคทีเรีย/bacterial-vaginosis,bacterial-vaginosis,โรค ภาวะช่องคลอดอักเสบจากเชื้อแบคทีเรีย (Bacterial vaginosis) เกิดจากอะไร และวิธีการรักษาเบื้องต้นเป็นอย่างไร,ภาวะช่องคลอดอักเสบจากเชื้อแบคทีเรีย (Bacterial vaginosis) เป็นอาการอักเสบซึ่งเกิดจากความไม่สมดุลของแบคทีเรียในช่องคลอด ทำให้เกิดอาการระคายเคือง คัน และมีตกขาวผิดปกติ โดยสามารถเกิดขึ้นได้ในผู้หญิงทุกช่วงวัย และเป็นสาเหตุของภาวะตกขาวผิดปกติที่พบบ่อยที่สุด โดยทั่วไปในช่องคลอดจะมีทั้งแบคทีเรียชนิดที่ดีและไม่ดีอาศัยอยู่โดยไม่ทำให้เกิดโรค แต่ถ้ามีแบคทีเรียชนิดที่ไม่ดีมากจนเกินไปจะทำให้ช่องคลอดเสียสมดุลและเกิดภาวะนี้ได้ โดยปัจจัยเสี่ยงที่ทำให้เกิดภาวะช่องคลอดอักเสบนี้ ได้แก่ การสูบบุหรี่ การสวนล้างช่องคลอดบ่อยๆ การใส่ห่วงคุมกำเนิด การตั้งครรภ์ การร่วมเพศกับคู่นอนหลายคน และการไม่สวมถุงยางอนามัยขณะมีเพศสัมพันธ์ เป็นต้น,• ตกขาวจะมีสีเทาอ่อน มีกลิ่นเหม็นอับคล้ายกลิ่นคาวปลาเค็ม กลิ่นมักจะรุนแรงหลังการมีเพศสัมพันธ์ หรือหลังหมดประจำเดือนใหม่ๆ ระดับความรุนแรงของกลิ่นแตกต่างกันไป • มีอาการระคายเคืองบริเวณปากช่องคลอด และเจ็บช่องคลอดเวลามีเพศสัมพันธ์,แพทย์จะทำการวินิจฉัยโดยการซักประวัติอาการผู้ป่วย ร่วมกับประวัติเพศสัมพันธ์ และ ประวัติการเป็นโรคติดต่อทางเพศสัมพันธ์ ตรวจร่างกายดูความผิดปกติของอวัยวะเพศภายนอก และตรวจภายในเพื่อดูลักษณะตกขาว ผนังช่องคลอด และหาสัญญาณของการติดเชื้อภายใน หลังจากนั้นแพทย์จะเก็บตัวอย่างสารคัดหลั่งจากช่องคลอดเพื่อนำไปตรวจในห้องปฏิบัติการ คือ • การตรวจตกขาวโดยใช้กล้องจุลทรรศน์ หาเชื้อและเซลล์ที่มีลักษณะผิดปกติ • การตรวจวัดค่า pH ใช้ตรวจสอบความเป็นกรดภายในช่องคลอด โดยระดับค่า pH ที่ 4.5 หรือมากกว่า จะถือเป็นสัญญาณของภาวะช่องคลอดอักเสบจากเชื้อแบคทีเรีย,เนื่องจากอาการ Bacterial Vaginosis สามารถหายไปได้เอง หากผู้ป่วยไม่มีอาการใด ๆ ที่เป็นปัญหาและไม่ได้ตั้งครรภ์ ก็อาจไม่จำเป็นต้องรับการรักษา ในรายที่มีอาการแพทย์จะทำการรักษาโดยใช้ยาปฏิชีวนะ เช่น • ยา Metronidazole ชนิดรับประทาน นาน 7 วัน • 0.75% Metronidazole gel ทาในช่องคลอดวันละครั้ง นาน 5 วัน • 2 % Clindamycin cream ทาในช่องคลอดวันละครั้งก่อนนอน นาน 7วัน ส่วนสตรีมีครรภ์อาจต้องเข้าพบสูติแพทย์ เพื่อให้ได้รับการรักษาที่เหมาะสมและปลอดภัยที่สุด นอกจากนี้ แม้โดยปกติคู่นอนเพศชายที่ร่วมเพศกับผู้หญิงที่ติดเชื้ออาจไม่จำเป็นต้องเข้ารับการรักษา แต่สำหรับคู่นอนแบบหญิงรักหญิงควรเข้ารับการตรวจวินิจฉัยและรับการรักษาร่วมด้วยหากมีการติดเชื้อเกิดขึ้น เนื่องจาก Bacterial Vaginosis สามารถแพร่เชื้อไปยังคู่นอนอีกคนได้,สูตินรีแพทย์,ตามปกติโรคช่องคลอดอักเสบจากเชื้อแบคทีเรีย ไม่ได้ทำให้เกิดภาวะแทรกซ้อนใด ๆ แต่สำหรับสตรีมีครรภ์ อาจเพิ่มความเสี่ยต่อการแท้งบุตร การคลอดก่อนกำหนด ภาวะถุงน้ำคร่ำอักเสบจากการติดเชื้อ และภาวะเยื่อบุโพรงมดลูกอักเสบหลังคลอดได้ ดังนั้นหากกำลังตั้งครรภ์และพบอาการที่สงสัยเป็นภาวะช่องคลอดอักเสบจากเชื้อแบคทีเรีย ควรรีบไปพบแพทย์ทันที,https://www.si.mahidol.ac.th/sidoctor/e-pl/articledetail.asp?id=896 https://www.cdc.gov/std/bv/stdfact-bacterial-vaginosis.htm
ภ,ภาวะเลือดเป็นกรดจากเบาหวาน,Diabetic ketoacidosis,https://www.agnoshealth.com/diseases/ภาวะเลือดเป็นกรดจากเบาหวาน/diabetic-ketoacidosis,diabetic-ketoacidosis,โรค ภาวะเลือดเป็นกรดจากเบาหวาน (Diabetic ketoacidosis) เกิดจากอะไร และวิธีการรักษาเบื้องต้นเป็นอย่างไร,ภาวะคิโตซิส หรือภาวะเลือดเป็นกรด เป็นภาวะที่มีระดับน้ำตาลและคีโตนในเลือดสูงจากเบาหวาน เกิดจากการที่ร่างกายไม่สามารถใช้น้ำตาลเป็นพลังงานได้ จึงย่อยสลายไขมัน เพื่อนำมาเป็นแหล่งพลังงานทดแทน แต่ได้สารคีโตนซึ่งเป็นกรดออกมาร่วมด้วย จัดเป็นภาวะฉุกเฉินทางการแพทย์ ที่ต้องได้รับการรักษาในโรงพยาบาลทันที เพราะอาจทำให้หมดสติหรือเสียชีวิตได้ พบได้ทั้งในผู้ป่วยที่มีเบาหวานชนิดที่ 1 และ 2 ภาวะเลือดเป็นกรดนี้สามารถเกิดร่วมกับ ภาวะความเข้มข้นเลือดสูงจากเบาหวาน (Hyperosmolar hyperglycemic state) ได้ ปัจจัยกระตุ้นให้ผู้ป่วยเบาหวานเกิดภาวะนี้ เช่น การติดเชื้อ กล้ามเนื้อหัวใจขาดเลือด ตับอ่อนอักเสบ การขาดยาเบาหวาน อุบัติเหตุ การดื่มสุรา ฯลฯ,• ปัสสาวะออกมาก กระหายน้ำ น้ำหนักลดอย่างรวดเร็ว • คลื่นไส้ อาเจียน • ปวดท้อง • หายใจลึก หอบเหนื่อย อกกระเพื่อม • ลมหายใจมีกลิ่นเปรี้ยวหรือกลิ่นผลไม้,อาศัยอาการ ร่วมกับผลตรวจเลือดเพื่อดูระดับน้ำตาลซึ่งมักจะมากกว่า 250 มก./ดล. ความเป็นกรด และค่าคีโตน และ/หรือ ผลตรวจปัสสาวะ เพื่อดูค่าคีโตน,ให้สารน้ำปริมาณมากร่วมกับอินซูลินเข้าทางหลอดเลือดดำ เพื่อลดระดับน้ำตาลในเลือด และแก้ไขความเป็นกรดในเลือด ในขณะเดียวกัน จะมีการควบคุมเกลือแร่ให้อยู่ในระดับที่เหมาะสม,"อายุรแพทย์ต่อมไร้ท่อ, กุมารแพทย์ ระบบต่อมไร้ท่อ กรณีอายุน้อยกว่า 15 ปี",ภาวะเลือดเป็นกรดจากเบาหวาน (Diabetic ketoacidosis) เป็นภาวะฉุกเฉินทางการแพทย์ ผู้ป่วยที่มีอาการและความเสี่ยงเข้าได้กับโรคนี้ควรพิจารณาไปโรงพยาบาลโดยด่วน,https://www.praram9.com/articles/dka-diabetic-ketoacidosis/ https://www.dmthai.org/index.php/knowledge/for-normal-person/health-information-and-articles/health-information-and-articles-old-3/856-diabetic-ketoacidosis-and-hyperosmolar-hyperglycemic-syndrome-review-of-acute-decompensated-diabetes-in-adult-patients
ภ,ภาวะความเข้มข้นเลือดสูงจากเบาหวาน,Hyperosmolar hyperglycemic state,https://www.agnoshealth.com/diseases/ภาวะความเข้มข้นเลือดสูงจากเบาหวาน/hyperosmolar-hyperglycemic-state,hyperosmolar-hyperglycemic-state,โรค ภาวะความเข้มข้นเลือดสูงจากเบาหวาน (Hyperosmolar hyperglycemic state) เกิดจากอะไร และวิธีการรักษาเบื้องต้นเป็นอย่างไร,คือภาวะเลือดมีความเข้มข้นสูงจากภาวะน้ำตาลในเลือดเกิน จัดเป็นภาวะฉุกเฉินทางการแพทย์ ที่ต้องได้รับการรักษาในโรงพยาบาลทันที เพราะอาจทำให้หมดสติหรือ เสียชีวิตได้ พบในผู้ป่วยที่เป็นโรคเบาหวานชนิดที่ 2 เป็นหลัก อาจเกิดพร้อมกับภาวะเลือดเป็นกรดจากเบาหวาน (Diabetic ketoacidosis) ได้ ปัจจัยกระตุ้นให้ผู้ป่วยเบาหวานเกิดภาวะนี้ เช่น การติดเชื้อ กล้ามเนื้อหัวใจขาดเลือด ตับอ่อนอักเสบ การขาดยาเบาหวาน อุบัติเหตุ การดื่มสุรา ฯลฯ,• ผู้ป่วยซึ่งมักจะซึมลง • เรียกไม่ตอบ • พูดคุยถามตอบไม่รู้เรื่อง • หลับเยอะ • อาจมีอาการเพ้อ • บางรายอาจมีอาการชัก • ตรวจร่างกายแล้วพบลักษณะของภาวะขาดน้ำ เช่น ตาโหลหรือตาลึก ผิวไม่เต่งตึง ปากแห้ง,อาศัยอาการ ร่วมกับผลตรวจเลือดเพื่อดูระดับน้ำตาลซึ่งมักจะมากกว่า 600 มก./ดล. ความเป็นกรด และ ค่าคีโตน และ/หรือ ผลตรวจปัสสาวะ เพื่อดูค่าคีโตน,ให้สารน้ำปริมาณมากร่วมกับอินซูลินเข้าทางหลอดเลือดดำ เพื่อลดระดับน้ำตาลในเลือด และ แก้ไขภาวะความเข้มข้นเลือดสูง ในขณะเดียวกัน จะมีการควบคุมเกลือแร่ให้อยู่ในระดับที่เหมาะสม,"อายุรแพทย์ต่อมไร้ท่อ, กุมารแพทย์ ระบบต่อมไร้ท่อ กรณีอายุน้อยกว่า 15 ปี",ภาวะความเข้มข้นเลือดสูงจากเบาหวาน (Hyperosmolar hyperglycemic state) เป็นภาวะฉุกเฉินทางการแพทย์ ผู้ป่วยที่มีอาการและความเสี่ยงเข้าได้กับโรคนี้ควรพิจารณาไปโรงพยาบาลโดยด่วน,https://www.dmthai.org/index.php/knowledge/for-normal-person/health-information-and-articles/health-information-and-articles-old-3/856-diabetic-ketoacidosis-and-hyperosmolar-hyperglycemic-syndrome-review-of-acute-decompensated-diabetes-in-adult-patients
ภ,ภาวะฉุกเฉินทางช่องท้อง,Secondary Bacterial Peritonitis,https://www.agnoshealth.com/diseases/ภาวะฉุกเฉินทางช่องท้อง/secondary-bacterial-peritonitis,secondary-bacterial-peritonitis,โรค ภาวะฉุกเฉินทางช่องท้อง (Secondary Bacterial Peritonitis) เกิดจากอะไร และวิธีการรักษาเบื้องต้นเป็นอย่างไร,"ภาวะฉุกเฉินทางช่องท้อง หรือโรคเยื่อบุช่องท้องอักเสบทุติยภูมิ (Secondary Bacterial peritonitis) เป็นโรคแทรกซ้อนที่เกิดจากพยาธิสภาพที่ชัดเจนในช่องท้องที่ทำให้เกิดการอักเสบ ตัวอย่างเช่น แผลในกระเพาะอาหารทะลุ, ไส้ติ่งอักเสบจนแตก, ตับอ่อนอักเสบเฉียบพลัน ซึ่งในความเป็นจริงแล้วสามารถเกิดได้จากสาเหตุใดๆ ก็ตามที่ทำให้อวัยวะภายในช่องท้องเกิดการฉีกขาด จนทำให้เกิดการติดเชื้อภายในช่องท้องตามมาได้ การอักเสบที่เกิดขึ้นเกิดมาจากการระคายเคืองจากสารต่างๆ เช่น กรดในกระเพาะ, น้ำดี, น้ำย่อย, อุจจาระ และเชื้อโรคต่างๆภายในร่างกาย",อาการของภาวะฉุกเฉินทางช่องท้อง หรือโรคเยื่อบุช่องท้องอักเสบทุติยภูมิ (Secondary Bacterial peritonitis) สามารถมีได้หลากหลายแต่มักมีอาการดังต่อไปนี้ • อาการปวดท้องขึ้นมารุนแรงและเฉียบพลัน • กล้ามเนื้อหน้าท้องเกร็ง • การหายใจตื้นๆ สั้นๆ เพื่อหลีกเลี่ยงความเจ็บปวดเวลาที่ผนังหน้าท้องเกิดการเคลื่อนไหว ซึ่งมักจะทำให้การปวดท้องเป็นมากขึ้น • มีไข้สูง,การตรวจวินิจฉัยโรคมักใช้การซักประวัติและตรวจร่างกายเป็นหลัก เพราะอาการปวดท้องที่รุนแรงร่วมกับการตรวจร่างกายที่บ่งบอกว่ามีการอักเสบของผนังหน้าท้องจะค่อนข้างชัดเจน แต่ไม่อาจบอกสาเหตุที่เกิดได้จากการซักประวัติและตรวจร่างกายเพียงอย่างเดียว อาจจะมีความจำเป็นในการตรวจเพิ่มเติมต่อไปนี้ เพื่อใช้ในการหาสาเหตุของโรค • ตรวจเม็ดเลือด โดยส่วนใหญ่จะพบว่ามีปริมาณเม็ดเลือดขาวสูงกว่าปกติ ซึ่งบ่งบอกถึงอาการติดเชื้ออักเสบ • ตรวจปัสสาวะหาเม็ดเลือดแดง และ เม็ดเลือดขาว เพื่อแยกโรคอื่น ๆ รวมทั้งดูภาวะขาดสมดุลน้ำในร่างกาย ตรวจเอกซเรย์ ซึ่งอาจจะได้แก่ • ตรวจเอกซเรย์คอมพิวเตอร์ (CT Scan) • ตรวจอัลตราซาวนด์ช่องท้องด้วยคลื่นเสียงความถี่สูง (Ultrasound Upper Abdomen) • ตรวจวินิจฉัยด้วยคลื่นแม่เหล็กไฟฟ้า (MRI),ในส่วนของการรักษาจะเป็นการผ่าตัดเปิดช่องท้องอย่างเร่งด่วน เพื่อตามหาสาเหตุของการเกิดโรคและแก้ไขที่สาเหตุร่วมกับการล้างทำความสะอาดภายในช่องท้อง เพื่อลดโอกาสการติดเชื้อภายในช่องท้อง การรักษาอื่นๆ เพื่อประคับประคอง เช่น • การให้สารน้ำทางเส้นเลือด • การให้ยาปฏิชีวนะ • การให้เกลือแร่ทดแทน ตามค่าที่ผิดปกติจากผลเลือด • การให้ยาแก้ปวด ภายหลังการผ่าตัด,"ศัลยแพทย์, ศัลยแพทย์เด็ก กรณีอายุน้อยกว่า 15 ปี",ผู้ป่วยที่มีอาการเข้าได้กับภาวะฉุกเฉินทางช่องท้องควรรีบไปพบแพทย์ทันที ถ้าปล่อยไว้หรือไม่รักษาอาจนำไปสู่ภาวะแทรกซ้อนที่มีอาการรุนแรงหรือเป็นอันตรายต่อชีวิตได้อย่างรวดเร็ว,https://w1.med.cmu.ac.th/surgery/images/documents/year4/GI/Intra%20Abdominal%20Abscess.pdf
ภ,ภาวะนิ่วในทางเดินน้ำดี,Symptomatic Gallstone,https://www.agnoshealth.com/diseases/ภาวะนิ่วในทางเดินน้ำดี/symptomatic-gallstone,symptomatic-gallstone,โรค ภาวะนิ่วในทางเดินน้ำดี (Symptomatic Gallstone) เกิดจากอะไร และวิธีการรักษาเบื้องต้นเป็นอย่างไร,ถุงน้ำดีคืออวัยวะภายในร่างกาย อยู่บริเวณส่วนล่างของตับ เอาไว้เก็บน้ำดีที่สร้างมาจากตับ ทำหน้าที่สำคัญใน การช่วยย่อยไขมันที่เรารับประทานเข้าไป เพื่อสร้างเป็นพลังงานต่อไป เมื่อมีภาวะที่น้ำดีคั่งค้างอยู่ในถุงน้ำดี จะทำให้มีโอกาสก่อตัวขึ้นมาเป็นนิ่วในถุงน้ำดี และ นิ่วในทางเดินน้ำดีได้,ในผู้ป่วยส่วนใหญ่ที่เป็นนิ่วในถุงน้ำดี และ นิ่วในทางเดินน้ำดีจะไม่มีอาการ แต่เมื่อใดที่มีอาการ จะมีอาการดังนี้ • ปวดท้องบริเวณด้านบน และ บ่อยครั้งที่จะปวดบริเวณด้านขวาบนใต้ซี่โครง มักมีแน่นอืดท้อง อาหารไม่ย่อย มีลมมาก หรือ มีอาการปวดท้องเป็นพัก ๆ (colic) ซึ่งมักเป็นหลังรับประทานอาหารมันๆ อาจเป็นอยู่หลายชั่วโมงแล้วหายไป • บางครั้งมีอาการปวดร้าวไปด้านหลัง หรือ ไหล่ด้านขวา • คลื่นไส้ และ อาเจียน นิ่วในถุงน้ำดี และ นิ่วในทางเดินน้ำดี เมื่อไม่มีอาการไม่จำเป็นต้องรักษา แต่เมื่อใดที่มีอาการควรเข้ารับการรักษา อาการจะสามารถเป็นๆหายๆได้ แต่มักจะแย่ลงเรื่อยๆ,• อาจวินิจฉัยได้จากภาพถ่ายรังสีช่องท้อง (plain abdomen) สำหรับรายที่เป็นนิ่วที่มีแคลเซียม (calcium) เป็นส่วนประกอบซึ่งพบได้ 33-48% ของผู้ป่วย การวินิจฉัยที่ยืนยันนิ่วในถุงน้ำดี อย่างน้อยต้องมีภาพถ่ายรังสี • การตรวจด้วยคลื่นเสียงความถี่สูง (Ultrasonography) ยอมรับกันว่า เป็นวิธีการที่ดีมากในการยืนยันการวินิจฉัยว่าเป็นนิ่วในปัจจุบัน,"การรักษาสามารถแบ่งได้เป็น 3 แบบ • ไม่ต้องรักษาใดๆ - สำหรับผู้ป่วยที่ไม่มีอาการ • การผ่าตัดเพื่อเอาถุงน้ำดีออก, เอานิ่วในถุงน้ำดี และ ในทางเดินน้ำดีออก - ภายหลังการผ่าตัดมักไม่ส่งผลถึงระบบการย่อยอาหารมากนัก แต่ประมาณครึ่งหนึ่งของผู้ป่วยสามารถมีอาการเบาๆ ได้เช่น ถ่ายเหลว, มีลมในท้อง, ท้องอืด • การรักษาเพื่อเอานิ่วออกแต่เก็บถุงน้ำดีไว้ - โดยการทานยาเพื่อให้นิ่วสลายไป แต่ยาสามารถใช้ในนิ่วบางชนิดเท่านั้นและใช้เวลานานเป็นหลักเดือนถึงปีกว่าจะได้ผล อีกทั้งนิ่วสามารถกลับมาเป็นซ้ำได้อีกด้วย","ศัลยแพทย์ตับ ตับอ่อน และทางเดินน้ำดี, กุมารแพทย์ ระบบทางเดินอาหาร กรณีอายุน้อยกว่า 15 ปี",ผู้ป่วยที่เป็นนิ่วในถุงน้ำดี และ นิ่วในทางเดินน้ำดี มีความเสียงในการเกิดภาวะแทรกซ้อนได้ตลอดเวลา เช่น ถุงน้ำดีอักเสบ หรือ ท่อทางเดินน้ำดีอักเสบ เป็นต้น ผู้ป่วยที่มีอาการรุนแรงขึ้นเฉียบพลัน เช่น ปวดท้องด้านบนมากขึ้น ตัวเหลือง ตาเหลือง มีไข้สูง ควรพบแพทย์โดยทันที,https://www.bangkokhospital.com/content/gall-stone http://www.rcst.or.th/web-upload/filecenter/CPG/Gallstone%20.html
ม,มะเร็งต่อมไทรอยด์,Thyroid cancer,https://www.agnoshealth.com/diseases/มะเร็งต่อมไทรอยด์/thyroid-cancer,thyroid-cancer,โรค มะเร็งต่อมไทรอยด์ (Thyroid cancer) เกิดจากอะไร และวิธีการรักษาเบื้องต้นเป็นอย่างไร,"มะเร็งต่อมไทรอยด์เกิดจากการกลายพันธุ์ของสารพันธุกรรมในต่อมไทรอยด์ที่ทำให้เซลล์ต่าง ๆ เพิ่มจำนวนขึ้นและเจริญเติบโตอย่างรวดเร็วจนไม่สามารถควบคุมได้ และทำให้เกิดก้อนเนื้อมะเร็งขึ้นในที่สุด โดยมีหลายปัจจัยที่เพิ่มความเสี่ยงต่อการเกิดมะเร็งไทรอยด์ ได้แก่ ช่วงอายุระหว่าง 25 - 65 ปี, เพศหญิง, ประวัติคนในครอบครัวเป็นมะเร็งต่อมไทรอยด์, การสัมผัสกับรังสี เช่น การฉายรังสีบริเวณศีรษะหรือลำคอเพื่อรักษาโรคในวัยเด็ก มะเร็งไทรอยด์มีหลายชนิดด้วยกัน แบ่งตามลักษณะของเซลล์มะเร็ง เช่น มะเร็งไทรอยด์ชนิดพาพิลลารี่ (Papillary Thyroid Cancer) เป็นชนิดที่พบได้บ่อยและมีความรุนแรงน้อยที่สุด, มะเร็งไทรอยด์ชนิดฟอลลิคูลาร์ (Follicular Thyroid Cancer), มะเร็งไทรอยด์ชนิดเมดัลลารี (Medullary Thyroid Cancer) เป็นต้น",ระยะแรกมักไม่แสดงอาการใด ๆ ออกมา แต่เมื่อเซลล์มะเร็งเจริญเติบโตขึ้น ผู้ป่วยอาจคลำพบก้อนนูนใต้ผิวหนังบริเวณกึ่งกลางลำคอ ซึ่งอาจพบเพียงก้อนเดียวหรือหลายก้อนก็ได้ และอาจพบอาการป่วยอื่น ๆ ร่วมด้วย ดังนี้ • เสียงแหบลง • หายใจลำบากหรือหายใจมีเสียงหวีด • กลืนลำบาก หรือรู้สึกเจ็บขณะกลืน • เจ็บบริเวณลำคอ และปวดลามไปที่หูในบางครั้ง • ต่อมน้ำเหลืองที่ลำคอบวม,อาศัยการซักประวัติและการตรวจร่างกาย ร่วมกับการตรวจเพิ่มเติม เช่น • ตรวจระดับฮอร์โมนไทรอยด์ • อัลตราซาวนด์หรือเอกซเรย์คอมพิวเตอร์ดูต่อมไทรอยด์ • เจาะเนื้อเยื่อจากก้อนต่อมไทรอยด์ไปตรวจทางพยาธิวิทยา,"แนวทางการรักษาขึ้นอยู่กับชนิด ระยะของโรค และการตกลงร่วมกันระหว่างแพทย์และผู้ป่วย โดยทั่วไปแล้วผู้ป่วยมะเร็งไทรอยด์ส่วนใหญ่จะรักษาด้วยการผ่าตัด น่วมกับการรักษาเสริมอื่นๆ ได้แก่ การรับประทานไอโอดีนรังสี, การฉายรังสี, การทำเคมีบำบัด, การใช้ยามุ่งเป้ารักษามะเร็ง","หู คอ จมูก, กุมารแพทย์ โรคเลือดและมะเร็ง กรณีอายุน้อยกว่า 15 ปี",หากผู้ป่วยคลำได้ก้อนที่บริเวณต่อมไทรอยด์ ควรพบแพทย์เพื่อทำการตรวจเพิ่มเติมอย่างละเอียดเสมอ เพื่อวินิจฉัยแยกโรคให้ได้ว่าเป็นก้อนมะเร็งหรือไม่,"https://www.bumrungrad.com/th/conditions/thyroid-cancer#:~:text=มะเร็งไทรอยด์%20เกิดจากความ,รับการตรวจวินิจฉัยความ https://www.si.mahidol.ac.th/th/healthdetail.asp?aid=1241"
ม,มะเร็งต่อมน้ำเหลือง,Lymphoma,https://www.agnoshealth.com/diseases/มะเร็งต่อมน้ำเหลือง/lymphoma,lymphoma,โรค มะเร็งต่อมน้ำเหลือง (Lymphoma) เกิดจากอะไร และวิธีการรักษาเบื้องต้นเป็นอย่างไร,มะเร็งต่อมน้ำเหลือง คือ เนื้องอกของระบบน้ำเหลือง โดยหน้าที่ปกติของระบบน้ำเหลือง คือ สร้างภูมิคุ้มกันให้กับร่างกายในการต่อสู้กับโรคติดเชื้อ โดยมีเม็ดเลือดขาวเป็นส่วนประกอบสำคัญ หากการทำงานของเม็ดเลือดขาวและระบบน้ำเหลืองผิดปกติไปจะส่งผลให้ภูมิคุ้มกันร่างกายอ่อนแอ และเสี่ยงต่อการติดเชื้อง่ายขึ้น สาเหตุการเกิดโรคยังไม่ทราบแน่ชัด แต่อาจมีความสัมพันธ์กับปัจจัยเสี่ยงบางประการ เช่น สารเคมีปราบศัตรูพืช โรคเอดส์ พันธุกรรม การติดเชื้อไวรัสบางชนิด,• คลำได้ก้อนที่บริเวณต่างๆ ของร่างกาย เช่น คอ รักแร้ ขาหนีบ ส่วนใหญ่ก้อนที่ลำได้จะไม่มีอาการเจ็บ • เบื่ออาหาร น้ำหนักลดเร็ว • ไข้เรื้อรัง • เหงื่อออกช่วงกลางคืน,อาศัยประวัติ การตรวจร่างกาย ร่วมกับการสืบค้นทางห้องปฏิบัติการได้แก่ • การเจาะเลือดหาความผิดปกติของเม็ดเลือด • การตัดชิ้นเนื้อต่อมน้ำเหลืองเพื่อตรวจทางพยาธิวิทยา (ฺBiopsy) • การเจาะตรวจไขกระดูก (Bone marrow biopsy) • การตรวจเอกซเรย์คอมพิวเตอร์ (PET scan หรือ CT scan),แนวทางการรักษาขึ้นอยู่กับชนิด และระยะของมะเร็งต่อมน้ำเหลือง อาจใช้วิธีเดียวหรือหลายวิธีร่วมกัน ดังนี้ • การรักษาด้วยยาเคมีบำบัด (Chemotherapy) • การรักษาด้วยยามุ่งเป้าหรือโมโนโคลนอลแอนติบอดี • การรักษาด้วยการฉายรังสี (Radiation Therapy) • การรักษาด้วยการปลูกถ่ายเซลล์ต้นกำเนิด (Transplantation),"อายุรแพทย์โลหิต, กุมารแพทย์ โรคเลือดและมะเร็ง กรณีอายุน้อยกว่า 15 ปี",บางครั้งการคลำเจอก้อนก็อาจไม่ใช่ก้อนมะเร็งเสมอไป โดยเฉพาะถ้าก้อนโตเร็วใน 2-3 วัน และกดเจ็บ ส่วนใหญ่เป็นการอักเสบจากการติดเชื้อมากกว่า,https://www.rama.mahidol.ac.th/ramachannel/article/lymphoma_cancer/ https://www.roche.co.th/th/disease-areas/lymphoma-cancer.html
ม,มะเร็งต่อมลูกหมาก,CA prostate,https://www.agnoshealth.com/diseases/มะเร็งต่อมลูกหมาก/ca-prostate,ca-prostate,โรค มะเร็งต่อมลูกหมาก (CA prostate) เกิดจากอะไร และวิธีการรักษาเบื้องต้นเป็นอย่างไร,มะเร็งต่อมลูกหมากเกิดจากการเจริญเติบโตและแบ่งตัวที่ผิดปกติของเซลล์ต่อมลูกหมากจนกลายเป็นก้อนมะเร็ง โดยเซลล์มะเร็งเหล่านั้นจะสามารถแพร่กระจายผ่านกระแสเลือด หรือต่อมน้ำเหลืองไปยังอวัยวะส่วนอื่นๆ ของร่างกาย ทำให้อวัยวะเหล่านั้นเสียหายและถูกทำลายในที่สุด ปัจจุบันยังไม่สามารถระบุสาเหตุที่แน่ชัดของโรคนี้ได้ แต่จากสถิติพบว่า มะเร็งต่อมลูกหมากมักเกิดกับผู้ชายที่มีอายุ 50-60 ปีขึ้นไป และยิ่งอายุมากขึ้น โอกาสเกิดมะเร็งต่อมลูกหมากก็ยิ่งสูงขึ้น นอกจากนั้นยังมีความเชื่อมโยงกับพันธุกรรม โดยผู้ชายที่สมาชิกในครอบครัวเคยมีประวัติป่วยเป็นมะเร็งต่อมลูกหมาก จะมีความเสี่ยงสูงมากกว่าคนทั่วไป,มะเร็งต่อมลูกหมากในระยะแรกๆจะไม่แสดงอาการใดๆเลย อย่างไรก็ตามเมื่อมะเร็งมีขนาดใหญ่ขึ้น หรือเข้าสู่ระยะลุกลามจะเริ่มมีอาการแสดงให้เห็น คือ • ปัสสาวะไม่ออก ปัสสาวะไม่พุ่งหรือปัสสาวะหยุดเป็นช่วงๆ • ปัสสาวะบ่อย โดยเฉพาะปัสสาวะบ่อยตอนกลางคืนหลังเข้านอนไปแล้ว • ปัสสาวะลำบาก ปัสสาวะแสบขัด • ปัสสาวะปนเลือด หรือน้ำอสุจิปนเลือด • มีอาการปวดมากเวลาหลั่งน้ำอสุจิ • มีอาการปวดหลัง หรือปวดสะโพกตลอดเวลา ร่วมกับอาการผิดปกติของระบบปัสสาวะใดใดข้างต้น อาการที่กล่าวมานี้ไม่ได้เฉพาะเจาะจงกับมะเร็งต่อมลูกหมากเท่านั้น อาจมีสาเหตุเกิดจากต่อมลูกหมากโต การติดเชื้อ หรือปัญหาสุขภาพอื่นๆ ถ้าคุณมีอาการเหล่านี้ ควรปรึกษาแพทย์เพื่อหาสาเหตุที่แท้จริง และรับการรักษาอย่างเหมาะสมทันท่วงที,จริงๆ แล้วการตรวจสุขภาพประจำปีทั่วไป แพทย์สามารถตรวจหามะเร็งต่อมลูกหมากก่อนที่คุณจะมีอาการต่างๆได้ โดยสอบถามจากอาการและประวัติครอบครัว และในกรณีที่สงสัย หรือผู้ป่วยประสงค์อยากตรวจหามะเร็งต่อมลูกหมาก จะมีการตรวจเพิ่มเติม คือ • การตรวจต่อมลูกหมากทางทวารหนัก เป็นการตรวจที่หมอจะใส่ถุงมือแล้วสอดใส่นิ้วมือเข้าไปภายในทวารหนัก เพื่อคลำดูลักษณะผิวของต่อมลูกหมากส่วนที่อยู่ติดกับผนังทวารหนักว่ามีความผิดปกติหรือไม่ • การตรวจเลือดหาค่า PSA ในเลือด ซึ่งเป็นสารชนิดหนึ่งที่ผลิตจากต่อมลูกหมากและจะมีปริมาณมากขึ้นในเลือดของผู้ที่เป็นมะเร็งต่อมลูกหมาก อย่างไรก็ตามระดับ PSA อาจจะสูงขึ้นในผู้ที่มีการติดเชื้อ การอักเสบของต่อมลูกหมาก หรือเป็นต่อมลูกหมากโตก็ได้ จึงต้องแปลผลอย่างระมัดระวังโดยแพทย์ และตรวจติดตามเป็นระยะหากมีผลผิดปกติ นอกจากวิธีตรวจเบื้องต้น 2 วิธีข้างต้นแล้ว แพทย์อาจส่งตรวจเพิ่มเติมเพื่อช่วยวินิจฉัย เช่น ตรวจปัสสาวะ ตรวจเลือดดูการติดเชื้อ ตรวจต่อมลูกหมากด้วยคลื่นเสียงความถี่สูง หรือการตัดชิ้นเนื้อของต่อมลูกหมากไปตรวจ,ข้อบ่งชี้ของทางเลือกในการรักษามะเร็งต่อมลูกหมาก ได้แก่ ตำแหน่ง ขนาด ระยะของเซลล์มะเร็ง สภาพร่างกายและจิตใจ รวมถึงคุณภาพชีวิตของผู้ป่วยภายหลังการรักษา โดยปัจจุบันผู้ป่วยมีทางเลือกในการรักษาดังต่อไปนี้ • การผ่าตัด มีทั้งการผ่าตัดโดยใช้วิธีส่องกล้อง และการผ่าตัดโดยใช้แขนกลช่วยผ่าตัด เป็นการผ่าตัดโดยใช้แขนกลหุ่นยนต์ที่ควบคุมโดยแพทย์ ซึ่งไม่เพียงช่วยให้ผู้ป่วยเจ็บตัวน้อยลง และฟื้นตัวเร็วขึ้นเมื่อเทียบกับการผ่าตัดเปิดช่องท้องแบบเดิมเท่านั้น แต่ยังเพิ่มโอกาสที่ผู้ป่วยจะสามารถควบคุมการกลั้นปัสสาวะ และคงความสามารถในการแข็งตัวของอวัยวะเพศไว้ได้ด้วย • รังสีรักษา มีทั้งการฝังแร่ต่อมลูกหมาก และการฉายรังสี ขึ้นอยู่กับผู้ป่วยว่าเป็นมะเร็งต่อมลูกหมากชนิดความเสี่ยงระดับใด • ยาเคมีบำบัด ซึ่งปัจจุบันให้ผลการรักษาที่ดีขึ้น ขณะเดียวกันแพทย์ก็มีวิธีบรรเทาอาการไม่พึงประสงค์ซึ่งเป็นผลข้างเคียงจากยาให้ลดน้อยลงได้ • การรักษาด้วยฮอร์โมน เป็นการรักษาเพิ่มเติมหลังการผ่าตัด หรือในกรณีที่มะเร็งอยู่ในระยะแพร่กระจาย โดยแพทย์จะทำการลดหรือกำจัดฮอร์โมนเพศชายด้วยการใช้ยาต้านฮอร์โมน หรือผ่าตัดเอาอัณฑะออก,"ศัลยแพทย์ระบบทางเดินปัสสาวะ, ศัลยแพทย์เด็ก กรณีอายุน้อยกว่า 15 ปี",มะเร็งต่อมลูกหมากสามารถตรวจพบได้ตั้งแต่เริ่มแรกทั้งที่ยังไม่มีอาการ ซึ่งสามารถรักษาให้หายขาดได้ ดังนั้นหากคุณเป็นคนหนึ่งที่มีปัจจัยเสี่ยง แนะนำให้ตรวจหามะเร็งต่อมลูกหมากเมื่ออายุ 40 ปี แต่ถ้าไม่มีปัจจัยเสี่ยงแนะนำให้ตรวจอายุ 50 ปี อย่างไรก็ตาม หากตรวจสุขภาพพบระดับ PSA สูงขึ้น ให้เข้าใจไว้ว่าระดับ PSA อาจจะสูงขึ้นในผู้ที่มีการติดเชื้อ การอักเสบของต่อมลูกหมาก หรือเป็นต่อมลูกหมากโตก็ได้ จึงต้องแปลผลอย่างระมัดระวังโดยแพทย์ และตรวจติดตามเป็นระยะหากมีผลผิดปกติ,https://med.mahidol.ac.th/cancer_center/th/knowledge/prostate_cancer https://www.cancer.org/cancer/prostate-cancer.html
ม,มะเร็งเต้านม,Breast cancer,https://www.agnoshealth.com/diseases/มะเร็งเต้านม/breast-cancer,breast-cancer,โรค มะเร็งเต้านม (Breast cancer) เกิดจากอะไร และวิธีการรักษาเบื้องต้นเป็นอย่างไร,มะเร็งเต้านมเป็นมะเร็งที่พบได้บ่อยที่สุดในผู้หญิง โดยสามารถพบในผู้ชายได้เช่นกัน แต่พบน้อยเพียง 1% ของมะเร็งเต้านมทั้งหมด มะเร็งเต้านมพบได้บ่อยในช่วงอายุ 45-50 ปี มีสาเหตุจากการแบ่งตัวผิดปกติของเซลล์ท่อน้ำนมหรือต่อมน้ำนม โดยมีปัจจัยเสี่ยง คือ อายุที่มากขึ้น ประวัติโรคมะเร็งเต้านมในครอบครัว น้ำหนักตัวมาก การสูบบุหรี่ การดื่มแอลกอฮอล์ การใช้ยาคุมกำเนิด การใช้ยาฮอร์โมนเพศ การมีประจำเดือนมาเร็วและหมดช้า การไม่เคยมีบุตร และเคยตรวจพบก้อนที่เต้านม มะเร็งเต้านมส่วนมากเกิดจากความผิดปกติของเซลล์ที่เกิดขึ้นภายหลัง โดยมีเพียงส่วนน้อยเท่านั้นที่เกิดจากการถ่ายทอดความผิดปกติทางพันธุกรรม,มะเร็งเต้านมส่วนมากมักมีอาการคือ พบก้อนที่เต้านม อย่างไรก็ตามก้อนที่เต้านมส่วนมากไม่ใช่มะเร็ง มะเร็งเต้านมอาจมีอาการอื่นดังนี้ • ขนาดหรือรูปร่างของเต้านมเปลี่ยนแปลงไป • ผิวหนังผิดปกติ เช่น รอยบุ๋ม รอยย่น ผิวคล้ายเปลือกส้ม หรือมีสะเก็ด • หัวนมผิดปกติ เช่น หัวนมมีการหดตัว หัวนมบอด คัน แดง หรือมีเลือดหรือของเหลวออกทางหัวนม • เจ็บที่เต้านม • เต้านมบวมแดง • มีก้อนที่รักแร้,การตรวจมะเร็งเต้านมประกอบด้วย การตรวจเต้านมด้วยตนเองซึ่งควรตรวจเป็นประจำทุกเดือน และการตรวจเต้านมโดยแพทย์ โดยแพทย์จะพิจารณาตรวจแมมโมแกรมและอาจตรวจอัลตราซาวด์ เพื่อช่วยในการวินิจฉัย และอาจตรวจชิ้นเนื้อด้วยการใช้เข็มเจาะหรือการผ่าตัด,การรักษามะเร็งเต้านมประกอบด้วย การผ่าตัดเป็นการรักษาหลัก และอาจมีการรักษาร่วมคือ ยาเคมีบำบัด ยามุ่งเป้า ยาค้านฮอร์โมน การฉายรังสี โดยขึ้นอยู่กับชนิดและระยะของมะเร็งเต้านม,"ศัลยแพทย์เต้านม, ศัลยแพทย์เด็ก กรณีอายุน้อยกว่า 15 ปี",มะเร็งเต้านมหากรักษาตั้งแต่ระยะเริ่มแรกมีโอกาสรักษาได้หายขาด ดังนั้นควรตรวจเต้านมด้วยตนเองเป็นประจำและพบแพทย์ทันทีหากพบอาการผิดปกติ เช่นมีก้อน หรือมีเลือดออกที่หัวนม มะเร็งเต้านมบางส่วนไม่มีอาการ แต่พบจากการคัดกรองด้วยแมมโมแกรม ดังนั้นควรคัดกรองด้วยแมมโมแกรมทุกปีในผู้หญิงเมื่ออายุ 40 ปีขึ้นไป หรือตั้งแต่อายุ 30 ปีหากมีครอบครัวสายตรงเป็นมะเร็งเต้านม,https://www.chulacancer.net/patient-knowledge-inner.php?gid=4 https://www.siphhospital.com/th/news/article/share/1002
ม,มะเร็งปากมดลูก,CA cervix,https://www.agnoshealth.com/diseases/มะเร็งปากมดลูก/ca-cervix,ca-cervix,โรค มะเร็งปากมดลูก (CA cervix) เกิดจากอะไร และวิธีการรักษาเบื้องต้นเป็นอย่างไร,มะเร็งปากมดลูก เป็นมะเร็งของอวัยวะสืบพันธุ์สตรี เป็นมะเร็งที่พบบ่อยที่สุดในสตรีไทย และทำให้มีผู้ป่วยเสียชีวิตเป็นจำนวนมาก สาเหตุสำคัญของโรคนี้เกิดจากเชื้อ Human papilloma virus หรืออีกชื่อหนึ่งว่า เชื้อเอชพีวี (HPV) ซึ่งเป็นโรคติดต่อจากการมีเพศสัมพันธ์ ในชีวิตของผู้หญิงคนหนึ่งอาจจะเคยได้รับเชื้อนี้แต่ร้อยละ 90 นั้นร่างกายสามารถกำจัดเชื้อออกไปได้เอง ขณะที่ผู้ที่ได้รับเชื้ออีกร้อยละ 10 ร่างกายไม่สามารถกำจัดเชื้อได้หมด เชื้อนี้จะทำให้เกิดการเปลี่ยนแปลงของเนื้อเยื่อบริเวณปากมดลูกและทำให้เกิดโรคต่างๆ เช่น หูดหงอนไก่ และมะเร็งปากมดลูก ปัจจัยเสี่ยงอื่นๆ นอกจากเชื้อ HPV ได้แก่ • อายุ ส่วนใหญ่มะเร็งปากมดลูกมักพบในผู้ที่อายุมากกว่า 40 ปีขึ้นไป • มีคู่นอนหลายคน ทำให้มีโอกาสได้รับเชื้อ HPV มากขึ้น • สูบบุหรี่ • ร่างกายมีภูมิคุ้มกันบกพร่อง (โรคเอดส์) • ไม่เคยตรวจภายใน เพื่อค้นหารอยโรคระยะก่อนเป็นมะเร็งของปากมดลูก ซึ่งในช่วงเวลานี้ผู้ป่วยส่วนใหญ่จะไม่มีอาการ แต่สามารถตรวจพบด้วยการตรวจภายในที่เรียกว่าแป๊ปสเมียร์ (Pap smear) และสามารถรักษาได้ หากตรวจพบรอยโรคในระยะนี้ ก็จะสามารถป้องกันการเกิดเป็นมะเร็งปากมดลูกได้,ในช่วงที่เป็นมะเร็งระยะเริ่มแรก หรือช่วงที่ยังเป็นเพียงรอยโรคระยะก่อนเป็นมะเร็ง ผู้ป่วยส่วนใหญ่จะไม่มีอาการ แต่เมื่อโรคเป็นมากขึ้น จะมีอาการดังต่อไปนี้ • เลือดออกหลังจากมีเพศสัมพันธ์ หรือสวนล้างช่องคลอด • เลือดออกทางช่องคลอดที่ไม่ใช่รอบประจำเดือน • เลือดออกทางช่องคลอดหลังจากหมดประจำเดือนไปนานแล้ว (หลังวัยทอง) • ตกขาวมากขึ้น มีกลิ่นเหม็น • ปวดท้องน้อย หรืออุ้งเชิงกราน (ที่ไม่ใช่ปวดประจำเดือนปกติ) • เจ็บขณะมีเพศสัมพันธ์,การตรวจคัดกรองมะเร็งปากมดลูก หมายถึง การตรวจหาการเปลี่ยนแปลงของเซลล์เนื้อเยื่อบริเวณปากมดลูกก่อนที่จะมีอาการ เป็นการตรวจหารอยโรคระยะก่อนเป็นมะเร็งและมะเร็งระยะเริ่มแรก ทำให้สามารถรักษาและป้องกันไม่ให้เกิดมะเร็งปากมดลูกได้ รวมถึงรักษามะเร็งระยะเริ่มแรกอย่างได้ผล วิธีการตรวจคัดกรองมะเร็งปากมดลูกในปัจจุบันมีหลายวิธี แต่ที่นิยมใช้คือ • การตรวจเซลล์ปากมดลูกด้วยวิธีทางเซลล์วิทยา หรือแป๊ปสเมียร์ ซึ่งแพทย์จะทำการตรวจเช็คให้ในขณะที่ทำการตรวจภายใน หลังจากตรวจเสร็จแพทย์จะนัดฟังผลตรวจหรือแจ้งผลให้ทราบในภายหลัง หากมีความผิดปกติก็จะใช้การรักษาตามความผิดปกติของรอยโรค • การตรวจแป๊ปสเมียร์ ร่วมกับตรวจหาเชื้อ HPV การตรวจควบคู่กันนี้มีข้อดีคือ จะเพิ่มความแม่นยำในการตรวจหาต้นเหตุของมะเร็งปากมดลูกได้ดีขึ้น แพทย์สามารถให้การดูแลรักษาเซลล์ปากมดลูกที่ผิดปกติได้ดีขึ้น แต่มีข้อเสียคือ ผู้ป่วยต้องเสียค่าใช้จ่ายเพิ่มขึ้นค่อนข้างมาก ถ้าแพทย์ตรวจแป๊ปสเมียร์พบมีผลเซลล์วิทยาผิดปกติ แพทย์อาจนัดตรวจส่องกล้องขยายดูบริเวณปากมดลูก เพื่อหาความผิดปกติและตัดชิ้นเนื้อไปตรวจทางพยาธิวิทยา เพื่อให้ได้การวินิจฉัยที่ถูกต้องต่อไป,การรักษาโรคนี้ขึ้นกับระยะของโรค • หากเป็นระยะก่อนเป็นมะเร็ง หรือมะเร็งปากมดลูกระยะต้น แพทย์จะใช้การรักษาเฉพาะที่ เช่น จี้ทำลายเซลล์ที่ผิดปกติด้วยความเย็นหรือความร้อน การตัดปากมดลูกด้วยห่วงลวดไฟฟ้า หรือการผ่าตัด ซึ่งส่วนใหญ่ใช้เวลาครู่เดียว และผลการรักษาดีมากโอกาสหายสูงมาก • หากเป็นมะเร็งระยะกลาง การรักษาส่วนใหญ่ใช้การผ่าตัด ร่วมกับฉายรังสีรักษาหรือให้ยาเคมีบำบัด ซึ่งผลการรักษาดีพอสมควร การผ่าตัดนี้ทำได้ทั้งแบบเปิดหน้าท้องและผ่าตัดผ่านกล้องขึ้นกับดุลยพินิจของแพทย์ • หากเป็นมะเร็งระยะสุดท้าย เป็นระยะที่มะเร็งลุกลามออกนอกปากมดลูกไปที่อวัยวะอื่นๆแล้ว การรักษาจะประกอบด้วยเคมีบำบัดร่วมกับรังสีรักษา และการรักษาแบบประคับประคองตามอาการ บำบัดอาการเจ็บปวดของผู้ป่วย ผลการรักษาไม่ดี,"สูตินรีแพทย์ มะเร็งวิทยา, ศัลยแพทย์เด็ก กรณีอายุน้อยกว่า 15 ปี",มะเร็งปากมดลูกเป็นโรคร้ายที่ไม่ค่อยแสดงอาการ ทำให้ผู้ป่วยมักมาตรวจพบในระยะลุกลาม และเสียโอกาสในการรักษาไป ดังนั้นในปัจจุบันจึงแนะนำให้ผู้หญิงไทยตรวจภายในพร้อมตรวจแป๊ปสเมียร์ในกลุ่มที่มีเพศสัมพันธ์แล้วประมาณ 3 ปี หรืออายุมากกว่า 30 ปี หรือมีปัจจัยเสี่ยงอื่นๆ อย่างไรก็ตามการตรวจแปปสเมียร์เป็นเพียงการคัดกรองเบื้องต้น ซึ่งมีโอกาสพลาดประมาณร้อยละ 40 การตรวจได้ผลปกติเพียงครั้งเดียวจึงไม่ได้ยืนยันว่าปลอดภัย โดยทั่วไปจึงแนะนำให้ทำการตรวจเป็นประจำทุกปีต่อเนื่องจนกว่าจะหมดประจำเดือน นอกจากนั้น ในปัจจุบันยังมีการป้องกันมะเร็งปากมดลูกด้วยการฉีดวัคซีน เพื่อสร้างภูมิคุ้มกันสำหรับต่อต้านเชื้อ HPV โดยเฉพาะสายพันธุ์ 16 และ 18 ซึ่งเป็นสายพันธุ์ที่มีความเสี่ยงสูงทำให้มีโอกาสเป็นมะเร็ง และยังช่วยป้องกันเชื้อไวรัส HPV อีกสองสายพันธุ์ที่ก่อให้เกิดโรคหูดที่อวัยวะเพศด้วย โดยแพทย์แนะนำให้ผู้หญิงที่มีอายุตั้งแต่ 9 - 26 ปี ฉีดวัคซีนก่อนมีเพศสัมพันธ์ครั้งแรก หรือฉีดในรายที่มีเพศสัมพันธ์แล้วแต่ยังไม่ติดเชื้อ HPV เพื่อให้ได้รับประโยชน์สูงสุด,https://med.mahidol.ac.th/cancer_center/th/protfolio/knowledge/gyne/servix https://www.cancer.org/cancer/cervical-cancer.html
ม,มาลาเรีย,Malaria,https://www.agnoshealth.com/diseases/มาลาเรีย/malaria,malaria,โรค มาลาเรีย (Malaria) เกิดจากอะไร และวิธีการรักษาเบื้องต้นเป็นอย่างไร,โรคมาลาเรียเกิดจากเชื้อโปรโตซัวชนิดหนึ่งชื่อพลาสโมเดียม (Plasmodium spp.) เชื้อนี้จะอาศัยอยู่ในเม็ดเลือดแดง คนเราติดเชื้อมาลาเรียได้จาก การถูกยุงก้นปล่องที่มีเชื้อกัด เมื่อถูกกัดแล้ว เชื้อจะเข้าสู่ร่างกาย และ อยู่ในระยะฟักตัวประมาณ 2 สัปดาห์ถึง 2 เดือน หลังจากนั้นผู้ป่วยจะเริ่มมีไข้สูง หนาวสั่น ถ้าไม่ได้รักษา อาการจะรุนแรงขึ้น มีตาเหลืองตัวเหลือง ไตวาย เกิดภาวะมาลาเรียขึ้นสมอง และทำให้เสียชีวิตได้ ผู้ที่มีความเสี่ยงต่อการเป็นโรคนี้มักอาศัยอยู่บริเวณชายป่า ชายเขา หรือไปท่องเที่ยวในป่า เพราะยุงก้นปล่องเป็นยุงที่อยู่ในป่า,"• มีไข้สูง หนาวสั่น โดยไข้อาจจะเป็นทุกวัน, วันเว้นวัน, หรือ วันเว้นสองวันก็ได้ • เหงื่อออกมาก • ปวดศีรษะ • คลื่นไส้ อาเจียน หรือ ท้องร่วง • ปวดเมื่อยกล้ามเนื้อ • ตัวเหลืองตาเหลือง ตับโตกดเจ็บ (เจ็บใต้ชายโครงขวา) มักเกิดหลังเริ่มมีไข้ 3-4 วัน มาลาเรียโดยทั่วไป จะไม่มีอาการรุนแรงมากนัก ยกเว้นมาลาเรียชนิด Plasmodium falciparum อาจจะมีภาวะแทรกซ้อนอย่างรุนแรงได้ คือ มาลาเรียขึ้นสมอง และภาวะช็อกจากมาลาเรีย",แพทย์จะวินิจฉัยโดยการซักประวัติอาการ และ ประวัติการเดินทางของผู้ป่วย โดยเฉพาะประวัติเดินทางไปป่า การตรวจร่างกาย และ ตรวจเลือดหาเชื้อ โดยส่วนใหญ่แพทย์จะใช้การตรวจเลือด ที่เรียกว่า Thick Smear และ Thin Smear เป็นการนำเลือดไปย้อมสีพิเศษ เพื่อให้สามารถส่องกล้องจุลทรรศน์เห็นตัวเชื้อมาลาเรียได้ นอกจากนั้นยังมีการตรวจอื่น ๆ เพื่อช่วยในการประเมินความรุนแรงของโรค ได้แก่ • ตรวจความสมบูรณ์ของเม็ดเลือด (Complete Blood Count: CBC) • ตรวจการทำงานของตับ และไต • การตรวจยีน (Gene) หาชนิดของเชื้อ มีราคาแพงมาก ไม่เป็นที่นิยมใช้ในไทย,มาลาเรียรักษาได้ หากได้รับการวินิจฉัยและการรักษาอย่างทันท่วงที แพทย์จะรับผู้ป่วยไว้รักษาในโรงพยาบาล ให้การดูแลประคับประคองอาการ รวมทั้งบำบัดรักษาภาวะแทรกซ้อน และ ให้ยาฆ่าเชื้อมาลาเรีย ซึ่งการเลือกชนิดของยาหรือ รูปแบบการให้ยาจะประกอบไปด้วยหลายปัจจัยด้วยกัน เช่น ชนิดของโปรโตซัว ความรุนแรงของอาการ อายุของผู้ป่วย การตั้งครรภ์ รวมไปถึงการดื้อยา,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",ภาวะแทรกซ้อนที่รุนแรงและเป็นอันตรายถึงชีวิตของมาลาเรีย ได้แก่ • ภาวะโลหิตจาง (Anemia) จากเซลล์เม็ดเลือดแดงถูกทำลาย • มาลาเรียขึ้นสมอง (Cerebral Malaria) ทำให้หลอดเลือดในสมองบวม ซึ่งสร้างความเสียหายให้สมองได้อย่างถาวร • น้ำท่วมปอด (Pulmonary Edema) เกิดการสะสมของเหลวในปอดทำให้หายใจเหนื่อย และอาจเกิดภาวะการหายใจล้มเหลวเฉียบพลันได้ • อวัยวะภายในล้มเหลว เช่น ตับ ไต หรือม้าม • อาการช็อก เนื่องจากความดันโลหิตลดลงอย่างรวดเร็ว ดังนั้นหากสังเกตว่าผู้ป่วยมีอาการที่สงสัยมาลาเรีย ร่วมกับมีอาการ • หอบเหนื่อย • ตัวหรือตาเหลือง • ปัสสาวะออกน้อย • เยื่อบุตาซีด • เหงื่อแตกตัวเย็น • ปวดศีรษะมาก • ชักเกร็ง ซึมลง อาการใดอาการหนึ่ง ควรรีบพามาโรงพยาบาลโดยเร็วที่สุด เพื่อรับการรักษาอย่างทันท่วงที,https://www.siphhospital.com/th/news/article/share/573
ม,มะเร็งลำไส้ใหญ่,Colorectal Cancer,https://www.agnoshealth.com/diseases/มะเร็งลำไส้ใหญ่/colorectal-cancer,colorectal-cancer,โรค มะเร็งลำไส้ใหญ่ (Colorectal Cancer) เกิดจากอะไร และวิธีการรักษาเบื้องต้นเป็นอย่างไร,ทั่วๆไป ลำไส้ใหญ่แบ่งเป็น 2 ส่วนหลักคือ ลำไส้ใหญ่ (Large intestine) หรือเรียกอีกอย่างว่าโคล่อน (Colon) กับลำไส้ใหญ่ส่วนปลาย (Rectum) โรคมะเร็งสามารถเกิดขึ้นได้กับลำไส้ใหญ่ทุกๆส่วน มะเร็งลำไส้ใหญ่สามารถพบได้มากในคนอายุ 60 ปีขึ้นไป แต่ก็สามารถพบได้ในทุกอายุ แต่มักจะพบได้น้อยกว่าในอายุต่ำกว่า 40 ปี สาเหตุการเกิดมะเร็งลำไส้ใหญ่ ปัจจุบันยังไม่มีการศึกษาวิจัยที่ได้ข้อสรุปชัดเจนว่าอะไรเป็นสาเหตุของมะเร็งลำไส้ใหญ่แต่พบว่ามีหลายๆ ปัจจัยที่อาจมีความสัมพันธ์หรือเป็นปัจจัยเสี่ยงได้แก่ • พันธุกรรม ซึ่งทำให้เกิดการอักเสบของลำไส้ใหญ่หรือเกิดเป็นก้อนเนื้อโพลิบ (Polyp) ของลำไส้ใหญ่ • อาหาร บางการศึกษาวิจัยพบว่าการรับประทานอาหารไขมันสูงหรืออาหารที่ขาดใยอาหารทำให้มีปัจจัยเสี่ยงต่อมะเร็งลำไส้ใหญ่มากกว่า • การขาดสารอาหารบางชนิด อาจเป็นปัจจัยให้เกิดมะเร็งในลำไส้ใหญ่ได้สูงกว่าผู้ป่วยได้รับสารอาหารครบถ้วน • การรับประทานผัก ผลไม้ ช่วยลดปัจจัยเสี่ยงของการเกิดมะเร็ง ลำไส้ใหญ่ • การควบคุมน้ำหนักและการออกกำลังกายที่พอเหมาะ อาจลดปัจจัยเสี่ยงต่อการเกิดมะเร็งลำไส้ใหญ่ได้ระดับหนึ่ง • การดื่มสุราหรือเบียร์ อาจเป็นปัจจัยเสี่ยงมะเร็งลำไส้ใหญ่ได้ • การสูบบุหรี่ ก็อาจเป็นปัจจัยเสี่ยงต่อการเกิดมะเร็งลำไส้ใหญ่ได้เช่นกัน,อาการเฉพาะของมะเร็งลำไส้ใหญ่อาจจะไม่มีอาการได้ในช่วงเริ่มต้นของโรค แต่เมื่อมีอาการจะมีอาการได้ดังต่อไปนี้ • ท้องผูก สลับท้องเสียอย่างไม่เคยเป็นมาก่อน • อุจจาระเป็นมูกเลือด เป็นเลือดสด หรือสีดำคล้ายสีถ่าน • ปวดเบ่งเวลาถ่ายอุจจาระ • ปวดท้องอย่างรุนแรง • อาจมีคลื่นไส้ อาเจียน อ่อนเพลีย หรือ ซีดโดยไม่รู้สาเหตุ • อาจคลำก้อนได้ในท้อง,การตรวจวินิจฉัยว่าเป็นมะเร็งลำไส้ใหญ่และการตรวจหาระยะของโรค • การตรวจ หรือ การตรวจปัสสาวะทางห้องปฏิบัติการ • อาจมีการถ่ายภาพเอกซเรย์ด้วยการสวนแป้งทางทวารหนัก • การส่องกล้องทางทวารหนัก และ การตัดชิ้นเนื้อไปตรวจทางด้านพยาธิวิทยา เพื่อหาโรคมะเร็ง,การรักษามะเร็งลำไส้ใหญ่มี 3 วิธีหลักที่สำคัญได้แก่ การผ่าตัด รังสีรักษา และเคมีบำบัด • การผ่าตัด การรักษาหลักของมะเร็งลำไส้ใหญ่คือ การผ่าตัด เอาลำไส้ส่วนที่เป็นโรคและต่อมน้ำเหลืองออกไป ในบางครั้งถ้าเป็นมะเร็งที่ลุกลามมาก หรือมะเร็งของลำไส้ใหญ่ส่วนปลายที่อยู่ติดกับทวารหนัก การผ่าตัดอาจมีความจำเป็นต้องทำทวารเทียมเอาปลายลำไส้ส่วนที่เหลืออยู่เปิดออกทางหน้าท้องเป็นทางให้อุจจาระออก • รังสีรักษา เป็นการรักษาร่วมกับการผ่าตัด อาจฉายรังสีก่อนหรือหลังการผ่าตัด ทั้งนี้ขึ้นกับข้อบ่งชี้ทางการแพทย์เป็นรายๆ ไป โดยแพทย์จะประเมินจากลักษณะการลุกลามของก้อนมะเร็งและโอกาสการแพร่กระจายไปต่อมน้ำเหลือง • เคมีบำบัด คือการให้ยาสารเคมี ซึ่งอาจให้ก่อนการผ่าตัดและ/หรือหลังผ่าตัดร่วมกับรังสีรักษาหรือไม่ก็ได้ การใช้เคมีบำบัดก็จะขึ้นกับข้อบ่งชี้ทางการแพทย์ไม่จำเป็นต้องให้ในผู้ป่วยทุกราย แพทย์จะพิจารณาเป็นรายๆ ไป,"ศัลยแพทย์ลำไส้ใหญ่และทวารหนัก, กุมารแพทย์ ระบบทางเดินอาหาร กรณีอายุน้อยกว่า 15 ปี",ผู้ที่มีอาการเข้าได้กับโรคมะเร็งลำไส้ใหญ่ ควรเข้าไปตรวจกับแพทย์เพื่อขอคำแนะนำการปฏิบัติตัว และ เพื่อยืนยันการวินิจฉัยที่ถูกต้องต่อไป,https://www.siphhospital.com/th/news/article/share/932
ย,เยื่อบุตาอักเสบจากไวรัส,Viral Conjunctivitis,https://www.agnoshealth.com/diseases/เยื่อบุตาอักเสบจากไวรัส/eyuue-butaa-akesbcchaakaiwras-viral-conjunctivitis-2,eyuue-butaa-akesbcchaakaiwras-viral-conjunctivitis-2,โรค เยื่อบุตาอักเสบจากไวรัส (Viral Conjunctivitis) เกิดจากอะไร และวิธีการรักษาเบื้องต้นเป็นอย่างไร,เยื่อบุตาอักเสบ (Conjuctivitis) คือ ภาวะที่เยื่อบุตาเกิดการอักเสบหรือติดเชื้อ สาเหตุส่วนใหญ่เกิดจากไวรัส แบคทีเรีย หรือสารก่อภูมิแพ้ ทำให้เกิดอาการ เช่น ตาแดง แสบตา คันตา หรือระคายเคือง และการรักษาจะขึ้นอยู่กับสาเหตุที่ทำให้เกิดการอักเสบ เยื่อบุตาอักเสบจากไวรัสมักเกิดจากเชื้อไวรัสตัวเดียวกันกับที่ทำให้เกิดโรคไข้หวัด ดังนั้นผู้ป่วยอาจจะมีอาการของเยื่อบุตาอักเสบเพียงอย่างเดียว หรือมีอาการร่วมกันกับอาการไข้หวัดก็ได้เช่นกัน เยื่อบุตาอักเสบจากไวรัสสามารถติดต่อกันได้ง่ายมาก มักเป็นร่วมกันภายในครอบครัวหรือเพื่อนร่วมห้องเรียน มักติดต่อกันโดยการสัมผัสสารคัดหลั่งที่ออกมาจากตา,อาการที่พบได้มากที่สุดคืออาการตาแดงร่วมกับขี้ตาลักษณะเป็นน้ำใสหรือลักษณะเป็นมูก/เมือก และผู้ป่วยมักมีความรู้สึกแสบ หรือรู้สึกเหมือนมีทรายอยู่ในตา มักมีอาการทั้งสองข้างโดยช่วงเริ่มต้นมักจะเป็นก่อนเพียงตาข้างเดียวแต่หลังจากนั้นภายใน 24 - 48 ชั่วโมง มักจะเป็นที่ตาทั้งสองข้างในที่สุด,ใช้การซักประวัติและการตรวจร่างกายเป็นหลัก เพียงแต่แพทย์ทั่วไปที่ไม่ใช่แพทย์เฉพาะทางสาขาจักษุ จะสามารถวินิจฉัยโรคเยื่อบุตาอักเสบได้เบื้องต้นเท่านั้น แต่แพทย์จักษุจะมีเครื่องมือการตรวจร่างกายบริเวณตาที่ละเอียดมากขึ้น เพื่อให้ได้การวินิจฉัยที่แม่นยำมากขึ้น รวมไปถึงการรักษาที่ตรงเฉพาะจุดอีกด้วย,ไม่มีการรักษาเยื่อบุตาอักเสบจากไวรัสที่เฉพาะเจาะจง มีแต่เพียงการใช้ยารักษาตามอาการเท่านั้น เช่นการใช้ยาเพื่อลดอาการระคายเคือง หรือลดการตาบวมจากเชื้อไวรัส เป็นต้น การรักษาเบื้องต้นอื่นๆเช่น การประคบร้อนหรือเย็นบริเวณตาก็สามารถบรรเทาอาการได้เช่นกัน การดำเนินของโรคมักแย่ลงในวันที่ 3 - 5 หลังจากเริ่มมีอาการ และมักเริ่มดีขึ้นภายใน 1 - 3 อาทิตย์,"จักษุแพทย์, กุมารแพทย์ กรณีอายุน้อยกว่า 15 ปี",เยื้อบุตาอักเสบจากไวรัสสามารถติดต่อสู่คนใกล้ชิดได้ง่ายมากจากการสัมผัสสารคัดหลั่งที่ออกมาจากตา เช่น ขี้ตา น้ำตา จึงควรระมัดระวังอย่างยิ่ง,https://www.si.mahidol.ac.th/th/healthdetail.asp?aid=54 https://www.cdc.gov/conjunctivitis/about/index.html
ย,เยื่อบุมดลูกเจริญผิดที่,Endometriosis,https://www.agnoshealth.com/diseases/เยื่อบุมดลูกเจริญผิดที่/endometriosis,endometriosis,โรค เยื่อบุมดลูกเจริญผิดที่ (Endometriosis) เกิดจากอะไร และวิธีการรักษาเบื้องต้นเป็นอย่างไร,เยื่อบุมดลูกเจริญผิดที่ หรือช็อกโกแลตซีสต์ (Chocolate Cyst) คือ ภาวะที่มีเยื่อบุผนังมดลูกไปเจริญอยู่ภายนอกมดลูก ทำให้เกิดเป็นเลือดประจำเดือนคั่งค้างในที่ต่างๆ ซึ่งร่างกายขับออกมาไม่ได้ ส่งผลให้ผู้ป่วยมีอาการปวดท้องน้อยอย่างรุนแรงในช่วงที่มีรอบเดือน รวมทั้งอาจส่งผลให้เกิดภาวะมีบุตรยากตามมา เยื่อบุโพรงมดลูกเจริญผิดที่มักเกิดขึ้นบริเวณรังไข่ ท่อนำไข่ หรือเนื้อเยื่อรอบๆ มดลูก บริเวณใกล้เคียงที่พบได้น้อยกว่า เช่น ลำไส้ กระเพาะปัสสาวะ หรือปากมดลูก ซึ่งก็จะทำให้มีอาการแสดงที่แตกต่างกันไป ส่วนสาเหตุการเกิดโรคยังไม่ทราบกลไกแน่ชัดในปัจจุบัน,ผู้ป่วยเยื่อบุมดลูกเจริญผิดที่จะมีอาการของโรคแตกต่างกันไป ขึ้นอยู่กับระดับความรุนแรงของโรค อาการที่พบได้บ่อยที่สุดคือ ปวดท้องน้อยและปวดอุ้งเชิงกราน อาการปวดจะสัมพันธ์กับรอบเดือน คือ เริ่มปวดหน่วงๆ ก่อนมีประจำเดือนเล็กน้อย และปวดบีบหน่วงมากขึ้นในช่วงที่มีประจำเดือน อาการอื่นๆ ที่พบร่วมได้ เช่น • เจ็บช่องคลอดหรือในอุ้งเชิงกรานขณะมีเพศสัมพันธ์ • ภาวะมีบุตรยาก • ประจำเดือนมาไม่ปกติ เนื่องจากระดับฮอร์โมนที่แปรปรวนไป • หากก้อนโตมากอาจคลำได้ก้อนที่ท้องน้อย • หากเยื่อบุมดลูกไปเจริญที่ผนังลำไส้จะมีอาการปวดหน่วงท้องน้อยเวลาถ่ายอุจจาระด้วยได้,อาศัยการซักประวัติลักษณะการปวดท้องน้อย และอาการร่วมอื่นๆ การตรวจภายใน และอัลตราซาวด์ทางช่องคลอดในการวินิจฉัย บางรายอาจต้องตรวจส่องกล้องช่องท้อง ในกรณีที่ตรวจภายในหรืออัลตราซาวนด์แล้วยังหาสาเหตุไม่พบ,"• การใช้ยาฮอร์โมน เพื่อไปยับยั้งไม่ให้เยื่อบุโพรงมดลูกเจริญมากขึ้น หรือกระจายไปเจริญขึ้นที่อื่นอีก หากหยุดยาก็จะกลับมามีอาการอีก ดังนั้นโดยทั่วไปมักจะให้ยาไปจนหมดประจำเดือนหรือจนกว่าผู้ป่วยจะอยากมีบุตร • ยาฮอร์โมนที่ใช้ในปัจจุบัน ได้แก่ ยาคุมกำเนิด, โปรเจสติน (Progestin), โกนาโดโทรปิน รีลิสซิ่ง ฮอร์โมน (Gonadotropin Releasing Hormone), ดานาซอล (Danazol) • นอกจากยาฮอร์โมนแล้วแพทย์อาจพิจารณาจ่ายยาแก้ปวดสำหรับบรรเทาอาการ โดยสามารถใช้ได้ทั้งพาราเซตามอล หรือยาแก้อักเสบกลุ่ม NSAIDs เช่น พอนสแตน หรือไอบูโพรเฟน • การผ่าตัด ในกรณีที่วางแผนมีบุตร มีอาการปวดท้องน้อยอย่างรุนแรง หรือรักษาด้วยฮอร์โมนบำบัดแล้วไม่ได้ผล","สูตินรีแพทย์, ศัลยแพทย์เด็ก กรณีอายุน้อยกว่า 15 ปี",,https://www.si.mahidol.ac.th/th/healthdetail.asp?aid=1063 https://www.hopkinsmedicine.org/health/conditions-and-diseases/endometriosis
ย,เยื่อบุตาอักเสบจากภูมิแพ้,Allergic Conjuctivitis,https://www.agnoshealth.com/diseases/เยื่อบุตาอักเสบจากภูมิแพ้/allergic-conjuctivitis,allergic-conjuctivitis,โรค เยื่อบุตาอักเสบจากภูมิแพ้ (Allergic Conjuctivitis) เกิดจากอะไร และวิธีการรักษาเบื้องต้นเป็นอย่างไร,เยื่อบุตาอักเสบจากภูมิแพ้ คือภาวะที่มีอาการอักเสบแดงของเยื่อบุตาเมื่อได้รับสารที่ก่อให้โรคภูมิแพ้ สาเหตุของโรคเกิดจากสารที่ก่อภูมิแพ้ซึ่งสารทุกชนิดที่อยู่รอบตัวเราสามารถทำให้เกิดอาการภูมิแพ้ได้ทั้งสิ้น แต่สารที่มักพบว่าเป็นสาเหตุของเยื่อบุตาอักเสบจากภูมิแพ้ ได้แก่ ละออง เกสรดอกไม้ ฝุ่นเชื้อรา ขนสัตว์ น้ำหอม เครื่องสำอาง อาหาร ควันไฟหรือควันบุหรี่ ยาบางชนิด มลภาวะอากาศ ดังนั้น การที่จะทราบว่าสิ่งใดเป็นสารที่ทำให้เกิดอาการแพ้ ต้องอาศัยการสังเกตว่ามีอาการเกิดขึ้นหลังจากการได้รับ หรือสัมผัสสารนั้นๆ ผู้ที่สวมคอนเทคเลนส์ หากทำความสะอาดเลนส์ไม่ถูกวิธีจะทำให้เลนส์มีคราบสกปรก เมื่อเวลาผ่านไปอาจมีการกระตุ้นให้เกิดอาการเยื่อบุตาอักเสบจากภูมิแพ้ได้เช่นกัน,ผู้ป่วยจะมีอาการตาแดง คันตา เคืองตา อาจมีขี้ตาลักษณะเป็นเมือกใสๆ หรือในรายที่เป็นมากอาจมีอาการเปลือกตาบวมร่วมด้วย,การวินิจฉัยโรคใช้เพียงการซักประวัติและการตรวจร่างกายเป็นหลัก,สิ่งสำคัญที่สุด คือ การค้นหาว่าสารที่ก่อให้เกิดอาการภูมิแพ้คืออะไรแล้วพยายามหลีกเลี่ยงการสัมผัสหรือได้รับสารก่อภูมิแพ้ จะทำให้อาการอักเสบจากภูมิแพ้ลดลงได้ การประคบดวงตาด้วยผ้าขนหนูสะอาดชุบน้ำเย็นจะช่วยบรรเทาอาการแดง บวม และอาการคันได้ การรักษาด้วยยา จะมีการให้ยาลดอาการภูมิแพ้ตามความรุนแรง ในรายที่มีอาการไม่มากแพทย์อาจสั่งยาหยอดตาให้เฉพาะเวลามีอาการ หากมีอาการรุนแรง หรือเป็นเรื้อรังอาจจำเป็นต้องใช้ยาหยอดตารักษาภูมิแพ้ต่อเนื่องเป็นระยะเวลาหนึ่ง ในบางรายอาจจำเป็นต้องใช้ยาหยอดตากลุ่มสเตียรอยด์และอาจต้องใช้ยารับประทานร่วมด้วย,"จักษุแพทย์, กุมารแพทย์ ภูมิแพ้และระบบภูมิคุ้มกัน กรณีอายุน้อยกว่า 15 ปี",ยาหยอดตากลุ่มสเตียรอยด์หากใช้ติดต่อกันเป็นเวลานานอาจทำให้เกิดโรคต้อหินซึ่งอาจสามารถทำให้ตาบอดได้ จึงควรให้จักษุแพทย์เป็นผู้ที่สั่งยาให้เท่านั้น ไม่ควรซื้อยามาหยอดด้วยตัวเอง ผู้ที่สวมคอนแทคเลนส์ควรงดการใช้คอนแทคเลนส์จนกว่าอาการอักเสกจะสงบ และแพทย์อนุญาตให้ใช้คอนแทคเลนส์ต่อได้,http://www2.nmd.go.th/sirikit/srkhosp/www/health/document/เยื่อบุตาอักเสบจากภูมิแพ้.pdf
ย,เยื่อบุตาอักเสบจากแบคทีเรีย,Bacterial Conjunctivitis,https://www.agnoshealth.com/diseases/เยื่อบุตาอักเสบจากแบคทีเรีย/bacterial-conjunctivitis,bacterial-conjunctivitis,โรค เยื่อบุตาอักเสบจากแบคทีเรีย (Bacterial Conjunctivitis) เกิดจากอะไร และวิธีการรักษาเบื้องต้นเป็นอย่างไร,เยื่อบุตาอักเสบ (Conjuctivitis) คือ ภาวะที่เยื่อบุตาเกิดการอักเสบหรือติดเชื้อ สาเหตุส่วนใหญ่เกิดจากไวรัส แบคทีเรีย หรือสารก่อภูมิแพ้ ทำให้เกิดอาการ เช่น ตาแดง แสบตา คันตา หรือระคายเคือง และการรักษาจะขึ้นอยู่กับสาเหตุที่ทำให้เกิดการอักเสบ เยื่อบุตาอักเสบจากแบคทีเรียสามารถติดต่อกันได้ง่ายมาก มักเป็นร่วมกันภายในครอบครัวหรือเพื่อนร่วมห้องเรียน มักติดต่อกันโดยการสัมผัสสารคัดหลั่งที่ออกมาจากตา,"• ตาแดง • ขี้ตาข้นหรือเป็นมูกเหนียว อาจจะเป็นสีเหลือง, ขาว, เขียว และมักเป็นตลอดทั้งวัน ในบางครั้งขี้ตาที่ออกมาอาจจะแห้งและทำให้เปลือกตาติดกันได้ในตอนเช้าหลังตื่นนอน",ใช้การซักประวัติและการตรวจร่างกายเป็นหลัก เพียงแต่แพทย์ทั่วไปที่ไม่ใช่แพทย์เฉพาะทางสาขาจักษุ จะสามารถวินิจฉัยโรคเยื่อบุตาอักเสบได้เบื้องต้นเท่านั้น แต่แพทย์จักษุจะมีเครื่องมือการตรวจร่างกายบริเวณตาที่ละเอียดมากขึ้น เพื่อให้ได้การวินิจฉัยที่แม่นยำมากขึ้น รวมไปถึงการรักษาที่ตรงเฉพาะจุดอีกด้วย,การรักษาเยื่อบุตาอักเสบจากแบคทีเรียมักรักษาโดยการใช้ยาปฎิชีวนะหยอดหรือป้ายตาเป็นหลัก ซึ่งจะสามารถย่อเวลาของการเป็นโรคได้ ซึ่งปกติตัวโรคสามารถหายได้เองอยู่แล้ว,"จักษุแพทย์, กุมารแพทย์ โรคติดเชื้อ กรณีอายุน้อยกว่า 15 ปี",ผู้ที่ใส่คอนแทคเลนส์เป็นประจำควร ถ้ามีอาการที่เข้าได้กับเยื่อบุตาอักเสบจากแบคทีเรีย ไม่ควรรักษาด้วยตัวเอง แต่ควรพิจารณาพบจักษุแพทย์เพื่อพิจารณาตรวจร่างกายบริเวณตาให้ละเอียดเนื่องจากมีความเสี่ยงที่จะเกิดภาวะแทรกซ้อนจากคอนแทคเลนส์มากขึ้นได้,https://www.si.mahidol.ac.th/th/healthdetail.asp?aid=54 https://www.cdc.gov/conjunctivitis/about/index.html
ย,เยื่อบุตาอักเสบ,Conjunctivitis unspecified,https://www.agnoshealth.com/diseases/เยื่อบุตาอักเสบ/conjunctivitis-unspecified,conjunctivitis-unspecified,โรค เยื่อบุตาอักเสบ (Conjunctivitis unspecified) เกิดจากอะไร และวิธีการรักษาเบื้องต้นเป็นอย่างไร,เยื่อบุตาอักเสบ (Conjuctivitis) คือ ภาวะที่เยื่อบุตาเกิดการอักเสบหรือติดเชื้อ สาเหตุส่วนใหญ่เกิดจากไวรัส แบคทีเรีย หรือสารก่อภูมิแพ้ ทำให้เกิดอาการ เช่น ตาแดง แสบตา คันตา หรือระคายเคือง และการรักษาจะขึ้นอยู่กับสาเหตุ ในบางกรณีอาจไม่จำเป็นต้องรับการรักษาโดยแพทย์ เพราะหายได้เองภายใน 2-3 สัปดาห์ หรือบรรเทาอาการด้วยวิธีประคบเย็นหรือใช้น้ำตาเทียม โรคเยื่อบุตาอักเสบสามารถติดต่อไปยังคนรอบข้างได้ ถ้าเป็นสาเหตุที่เกิดจากการติดเชื้อ การติดต่อกันเกิดจากมีการสัมผัสสารคัดหลั่งโดยตรง ซึ่งในที่นี้ก็คือน้ำตา เพราะฉะนั้นการล้างมือบ่อยๆจะสามารถป้องกันการติดเชื้อไปสู่กันและกันได้อย่างมีประสิทธิภาพ,• มีอาการตาแดง ในส่วนที่เป็นตาขาว • คันตา แสบตา • น้ำตามากกว่าปกติ • เยื่อบุตาบวม • ตาสู้แสงไม่ได้ • มีขี้ตาปริมาณมากขึ้น,ใช้การซักประวัติและการตรวจร่างกายเป็นหลัก เพียงแต่แพทย์ทั่วไปที่ไม่ใช่แพทย์เฉพาะทางสาขาจักษุ จะสามารถวินิจฉัยโรคเยื่อบุตาอักเสบได้เบื้องต้นเท่านั้น แต่แพทย์จักษุจะมีเครื่องมือการตรวจร่างกายบริเวณตาที่ละเอียดมากขึ้น เพื่อให้ได้การวินิจฉัยที่แม่นยำมากขึ้น รวมไปถึงการรักษาที่ตรงเฉพาะจุดอีกด้วย,อาการเยื่อบุตาอักเสบส่วนใหญ่แล้วนั้นสามารถหายได้เอง แต่บางสาเหตุก็มีการรักษาที่จำเพาะเจาะจงเช่นกัน • อาการตาแดงที่เกิดการจากติดเชื้อไวรัสซึ่งเป็นสาเหตุที่พบเจอได้บ่อยที่สุดสามารถหายได้เอง และการใช้ยาปฎิชีวนะไม่มีความจำเป็น • อาการตาแดงที่เกิดจากการติดเชื้อแบคทีเรียสามารถรักษาได้โดยการให้ยาปฎิชีวนะไม่ว่าจะเป็นในรูปของยาหยอดหรือเจลทาเฉพาะที่ • อาการตาแดงที่เกิดจากภูมิแพ้ จะเป็นยาหยอดตาเพื่อหวังผลด้านลดอาการคันตาเป็นส่วนใหญ่ แต่ไม่ได้เป็นการรักษาอย่างถาวร,"จักษุแพทย์, กุมารแพทย์ กรณีอายุน้อยกว่า 15 ปี",เยื่อบุตาอักเสบสามารถเกิดได้จากหลายสาเหตุ ถ้าอาการตาแดง ไม่ดีขึ้นเองภายในสองถึงสามวัน หรืออาการไม่ดีขึ้นหลังจากการลองใช้ยาหยอดตา ผู้ป่วยควรไปพบแพทย์เพื่อรักษาเพิ่มเติมต่อไป โดยเฉพาะผู้ที่มีอาการปวดตาเริ่มด้วย,https://www.si.mahidol.ac.th/th/healthdetail.asp?aid=54 https://www.cdc.gov/conjunctivitis/about/index.html
ย,เยื่อหุ้มหัวใจอักเสบ,Acute pericarditis,https://www.agnoshealth.com/diseases/เยื่อหุ้มหัวใจอักเสบ/acute-pericarditis,acute-pericarditis,โรค เยื่อหุ้มหัวใจอักเสบ (Acute pericarditis) เกิดจากอะไร และวิธีการรักษาเบื้องต้นเป็นอย่างไร,การอักเสบของเยื่อหุ้มหัวใจ หรือถุงเยื่อบุที่ล้อมรอบหัวใจ (Pericardium) ผู้ป่วยส่วนใหญ่ที่มีภาวะนี้ ไม่ทราบสาเหตุของการเกิดโรค (idiopathic)รองลงมาคือการติดเชื้อไวรัส สาเหตุอื่นๆของการเกิดโรคเช่น การติดเชื้อวัณโรค แบคทีเรีย มะเร็ง โรคเกี่ยวกับความผิดปกติของภูมิต้านทานเป็นต้นภาวะเยื่อหุ้มหัวใจอักเสบ สามารถเกิดได้ทั้งผู้ป่วยเพศชายและเพศหญิง แต่ส่วนมากมักเกิดในผู้ป่วยเพศชายช่วงอายุประมาณ 20-50 ปี และ 15-30% ของผู้ป่วยที่เข้ารับการรักษาภาวะเยื่อหุ้มหัวใจอักเสบแล้ว อาจมีโอกาสกลับมาเป็นซ้ำได้อีกครั้งในหลายสัปดาห์ หรือหลายเดือนต่อมา,"อาการเจ็บหน้าอกแปล๊บๆ คือ อาการที่พบบ่อยที่สุดของภาวะเยื่อหุ้มหัวใจอักเสบก็ ผู้ป่วยจะรู้สึกเจ็บในช่วง ตรงกลางหรือข้างซ้ายของทรวงอก อาจปวดร้าวไปยังบริเวณคอ ไหล่ หรือหลัง ผู้ป่วยจะรู้สึกดีขึ้นเมื่อนั่งเอนตัวไปข้างหน้า และ จะรู้สึกแย่ลงเมื่อนอนราบ และ หายใจลึกๆอาการอื่นๆ ที่พบร่วมด้วย เช่น มีไข้, อ่อนเพลีย, หายใจลำบาก, ไอ",อาศัยการซักประวัติและตรวจร่างกายของผู้ป่ วยและอาจต้องอาศัยการตรวจเพิ่มเติม ดังต่อไปนี้ • การตรวจคลื่นไฟฟ้าหัวใจ (EKG) • เอกซเรย์ทรวงอก(Chest X-ray: CXR) • การถ่ายภาพด้วยคลื่นแม่เหล็กไฟฟ้า หรือ MRI Scan(Magnetic Resonance Imaging) • การตรวจหัวใจด้วยคลื่นความถี่สูง(Echocardiography) • ตรวจเลือด เพื่อหาความเสี่ยงของภาวะหัวใจวาย และสาเหตุการอักเสบของถุงหุ้มหัวใจ,การรักษาภาวะเยื่อหุ้มหัวใจอักเสบจะขึ้นอยู่กับลักษณะอาการ และสาเหตุที่ทำให้เกิดโรค โดยการรักษาจะแบ่งออกเป็น 2วิธี • การรักษาโดยใช้ยา ยาที่ใช้รักษาภาวะนี้ มีจุดมุ่งหมายหลักคือ เพื่อรักษาอาการเจ็บหน้าอกลดการอักเสบและ ลดการกลับมาเป็นซ้ำ กลุ่มยาที่ใช้ในการรักษาผู้ป่วยที่เป็นโรคโดยไม่ทราบสาเหตุ หรือ กลุ่มที่เกิดจากการติดเชื้อไวรัส คือ กลุ่มยาต้านอักเสบชนิดไม่ใช่สเตียรอยด์ (Non-steroidal Anti-inflammatory drug:NSAIDs) เช่น ยาแอสไพริน (Aspirin) ร่วมกับยา colchicine หากภาวะเยื่อหุ้มหัวใจอักเสบเกิดจากสาเหตุอื่น จะรักษาผู้ป่วยตามสาเหตุนั้นๆ • การรักษาโดยการเจาะถุงหุ้มหัวใจการเจาะถุงหุ้มหัวใจ (Pericardiocentesis) เพื่อระบายน้ำในถุงเยื่อหุ้มหัวใจจะเกิดขึ้นก็ต่อเมื่อผู้ป่วยมีอาการฉุกเฉินที่เรียกว่า ภาวะบีบรัดหัวใจ (Cardiac Tamponade)ภาวะแทรกซ้อนจากภาวะเยื่อหุ้มหัวใจอักเสบเฉียบพลัน ภาวะบีบรัดหัวใจ (Cardiac Tamponade) เป็นภาวะที่มีของเหลวในปริมาณมากเกินไปอยู่ในถุงเยื่อหุ้มหัวใจ ทำให้มีการเพิ่มขึ้นของแรงดันในถุงเยื่อหุ้มหัวใจ และไปกดเบียดหัวใจ จนเป็นผลให้ผู้ป่วยเกิดภาวะความดันเลือดต่ำจนมีอาการช็อกตามมา ภาวะเยื่อหุ้มหัวใจอักเสบและหดตัวเรื้อรังหลังจากการอักเสบเฉียบพลันหาย ผู้ป่วยส่วนหนึ่ง อาจมีภาวะเยื่อหุ้มหัวใจอักเสบและหดตัวเรื้อรัง (Chronic constrictive pericarditis) ตามมาการอักเสบจะทำให้เนื้อเยื่อหุ้มหัวใจแข็งคล้ายแผลเป็น (Scar-like) ทำให้ถุงหุ้มหัวใจมีลักษณะหนาและแข็งขึ้น จนทาให้การคลายตัวของกล้ามเนื้อหัวใจ การเคลื่อนที่ของหัวใจ และการสูบฉีดเลือดมีปัญหา,"อายุรแพทย์หัวใจ, กุมารแพทย์ โรคหัวใจ กรณีอายุน้อยกว่า 15 ปี",ผู้ป่วยที่มีอาการของโรคเยื่อหุ้มหัวใจอักเสบ ร่วมกับมีอาการดังต่อไปนี้ควรเข้าพบแพทย์ทันที • มีอาการปวดแน่นหน้าอกรุนแรง • มีอาการหอบเหนื่อยมาก หายใจไม่ทัน อ่อนแรง หน้ามืดเป็นลม • มีขาบวมทั้งสองข้าง หรือบวมทั้งตัว,http://www.thaiheart.org/รู้จักหัวใจ/
ย,เยื่อหุ้มสมองอักเสบ,Meningitis,https://www.agnoshealth.com/diseases/เยื่อหุ้มสมองอักเสบ/meningitis,meningitis,โรค เยื่อหุ้มสมองอักเสบ (Meningitis) เกิดจากอะไร และวิธีการรักษาเบื้องต้นเป็นอย่างไร,เป็นโรคที่เกิดการติดเชื้อที่อาจเกิดจากเชื้อไวรัส เชื้อแบคทีเรีย หรือเชื้อราบริเวณเยื่อหุ้มที่หุ้มรอบสมองและไขสันหลังจนทำให้บริเวณดังกล่าวอักเสบบวม โดยเชื้อที่พบบ่อยมากที่สุดในคนทั่วไปคือเชื้อไวรัส ในขณะที่เชื้อรามักพบในกลุ่มผู้ป่วยที่มีภูมิคุ้มกันบกพร่อง,• มีไข้สูง • ปวดศีรษะอย่างรุนแรง • คอแข็งเป็นอาการที่สำคัญ • อาการปวดศีรษะจะเป็นมาก ขึ้นเมื่อไอ จาม เบ่ง ออกแรง เปลี่ยนท่าทาง หรือขณะมีเพศสัมพันธ์ • บางรายอาจจะมีอาการซึมลง • ชักเกร็ง • คลื่นไส้อาเจียน • บางรายอาจจะมีผื่นร่วมด้วย,หากประวัติการเจ็บป่วย และ การตรวจร่างกายเข้าได้กับโรคเยื่อหุ้มสมองอักเสบแพทย์จะทำการตรวจ • เจาะเลือดตรวจความสมบูรณ์ของเม็ดเลือด (CBC) • เจาะนำเอาน้ำไขสันหลัง (lumbar puncture) เพื่อนำน้ำไขสันหลังไปตรวจและเพาะเชื้อ • บางรายอาจต้องทำเอกซเรย์คอมพิวเตอร์สมอง (CT brain),• ถ้าผลตรวจน้ำไขสันหลังเป็น เชื้อไวรัส จะให้การรักษาตามอาการ เน้นการบรรเทาอาการปวด ยกเว้นแต่ไวรัสบางชนิด ที่มียาต้านไวรัสจำเพาะ • ถ้าผลตรวจน้ำไขสันหลังเป็น เชื้อแบคทีเรีย เชื้อวัณโรค เชื้อรา จะให้ยาปฏิชีวนะที่เหมาะสม,"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี",ผู้ป่วยที่มีอาการเข้าได้กับโรคเยื่อหุ้มสมองอักเสบควรพิจารณาพบแพทย์ทันที เนื่องจากเป็นภาวะที่อันตราย,http://www.phyathai-sriracha.com/pytsweb/index.php?page=modules/knowledgepage&knowid=184
ร,ระดับฮอร์โมนไทรอยด์ต่ำ,Hypothyroidism,https://www.agnoshealth.com/diseases/ระดับฮอร์โมนไทรอยด์ต่ำ/hypothyroidism,hypothyroidism,โรค ระดับฮอร์โมนไทรอยด์ต่ำ (Hypothyroidism) เกิดจากอะไร และวิธีการรักษาเบื้องต้นเป็นอย่างไร,ภาวะฮอร์โมนไทรอยด์ต่ำ คือ ภาวะที่ต่อมไทรอยด์ผลิตฮอร์โมนไทรอยด์ได้ไม่เพียงพอต่อความต้องการของร่างกาย ส่งผลกระทบต่อการทำงานของอวัยวะต่างๆ เช่น การควบคุมอุณหภูมิของร่างกาย การหายใจ การเต้นของหัวใจ น้ำหนักตัว อารมณ์ เป็นต้น เกิดได้จากหลายสาเหตุ ได้แก่ • Hashimoto's thyroiditis โรคนี้จัดเป็นโรคภูมิคุ้มกันทำลายตนเองชนิดหนึ่ง เป็นสาเหตุที่พบได้บ่อยของภาวะพร่องฮอร์โมนไทรอยด์ • เคยกลืนสารไอโอดีนกัมมันตรังสีเพื่อรักษาภาวะไทรอยด์เป็นพิษ หรือรับประทานยาต้านไทรอยด์ • เคยผ่าตัดต่อมไทรอยด์ • การใช้รังสีรักษา ในผู้ป่วยโรคมะเร็งบริเวณศีรษะหรือลำคอ,อาการของภาวะฮอร์โมนไทรอยด์ต่ำขึ้นกับความรุนแรงของการขาดฮอร์โมน ในระยะแรกของโรคมักจะไม่มีอาการแสดงอะไรชัดเจน การดำเนินโรคจะค่อยๆเป็นไปอย่างช้าๆ ใช้เวลาเป็นปีถึงแสดงอาการ ซึ่งอาการที่อาจพบได้ เช่น • อ่อนเพลีย ไม่มีแรง ปวดกล้ามเนื้อ • ขี้หนาว • ท้องผูก • ผิวแห้ง ผมบางลง • น้ำหนักขึ้นผิดปกติ • มีอาการซึมเศร้า • ความสามารถในการจำลดลง,อาศัยการซักประวัติและการตรวจร่างกาย ร่วมกับการตรวจระดับฮอร์โมนไทรอยด์เพิ่มเติม,การรักษาภาวะฮอร์โมนไทรอยด์ต่ำโดยทั่วไปเป็นการให้ฮอร์โมนไทรอยด์ทดแทน เช่น ยา Levothyroxine ซึ่งให้ผลการรักษาที่ค่อนข้างดี แต่จำเป็นต้องมีการตรวจเลือดประเมินระดับฮอร์โมนเป็นระยะ,"อายุรแพทย์ต่อมไร้ท่อ, กุมารแพทย์ ระบบต่อมไร้ท่อ กรณีอายุน้อยกว่า 15 ปี",ภาวะแทรกซ้อนที่อาจเกิดขึ้นหากไม่ได้รับการรักษา • ต่อมไทรอยด์โต (Goiter) • โรคเกี่ยวกับหัวใจและหลอดเลือด • ปัญหาเกี่ยวกับระบบประสาทส่วนปลาย เช่น การควบคุมกล้ามเนื้อแขนขา เกิดอาการเหน็บชา,https://absolute-health.org/th/blog/post/article-dr-talk-3.html https://www.mccormickhospital.com/web/articles/blogs/โรคไทรอยด์ชนิดอ้วน%20ภาวะพร่องฮอร์โมนไทรอยด์%20(Hypothyroid)
ร,โรคนอนไม่หลับ,Insomnia,https://www.agnoshealth.com/diseases/โรคนอนไม่หลับ/insomnia,insomnia,โรค โรคนอนไม่หลับ (Insomnia) เกิดจากอะไร และวิธีการรักษาเบื้องต้นเป็นอย่างไร,"โรคนอนไม่หลับเป็นปัญหาที่พบได้ในทุกเพศทุกวัย แม้ว่าโรคนี้จะไม่ได้รุนแรงถึงขั้นเสียชีวิต แต่ก็ส่งผลต่อการใช้ชีวิตประจำวัน และคุณภาพชีวิตได้ สาเหตุการเกิดโรคเกิดได้จากหลายปัจจัย คือ • ปัจจัยด้านร่างกาย มีอาการป่วยที่มีส่วนทำให้เกิดโรค เช่น โรคขาอยู่ไม่สุข (Restless legs syndrome) โรคกรดไหลย้อน ภาวะหยุดหายใจขณะหลับ นอกจากนี้ยังเกิดจากสภาวะของร่างกายตามอายุ เช่น การหมดประจำเดือน รวมไปถึงอาการเหนื่อยล้าจากการทำงาน • ปัจจัยด้านจิตใจ สภาวะความเครียด ความวิตกกังวลมีผลทำให้เกิดอาการนอนไม่หลับได้ และอาการนอนไม่หลับเองก็เป็นหนึ่งในอาการสำคัญที่พบได้บ่อยในผู้ป่วยโรคซึมเศร้า หรือไบโพลาร์ด้วย • ปัจจัยด้านสิ่งแวดล้อม ห้องนอนที่มีแสงสว่างหรือมีเสียงดังรบกวนก็เป็นสาเหตุที่พบได้บ่อย รวมไปถึงที่นอนที่ไม่พอดี การนอนในที่ที่ไม่คุ้นเคยด้วย • ปัจจัยด้านอื่น ๆ เช่น การออกกำลังกายมากเกินไป การดื่มหรือทานอาหารที่มีส่วนผสมของคาเฟอีน ผลข้างเคียงจากใช้ยาบางชนิด เช่น ยาลดน้ำมูกกลุ่ม psudoepheridrine, ยาลดน้ำหนัก, ยาแก้หอบหืด, ยาต้านซึมเศร้า, ยากลุ่ม methylphenidate เป็นต้น",อาการนอนไม่หลับ แบ่งออกได้เป็น 3 แบบหลักๆคือ 1.Initial insomnia คือ ภาวะที่มีปัญหาหลับยาก พยายามนอนแล้ว แต่ใช้เวลานานกว่าจะหลับ 2.Maintenance insomnia คือ ภาวะที่ไม่สามารถนอนหลับได้ยาว มีการตื่นกลางดึกบ่อย ภาวะนี้อาจเกี่ยวข้องกับปัญหาทางกาย เช่น ภาวะหยุดหายใจขณะหลับ หรือโรคที่ทำให้มีปัญหาปัสสาวะบ่อยกลางคืน 3.Terminal insomnia คือ ภาวะที่ตื่นเร็วกว่าเวลาที่ควรจะตื่น ทำให้ชั่วโมงการนอนไม่เพียงพอ การนอนที่ไม่เพียงพอ จะนำไปสู่อาการผิดปกติระบบอื่นๆตามมา เช่น • อ่อนเพลีย • สมาธิจดจ่อแย่ลง • ความจำแย่ลง • อารมณ์หงุดหงิดง่าย กระสับกระส่าย • ง่วงนอนเวลากลางวัน,อาศัยการซักประวัติดูลักษณะของการนอนไม่หลับ อุปนิสัยการนอน สอบถามประวัติความเจ็บป่วย ปัญหาที่ทำให้เกิดความกังวลใจหรือความเครียด ร่วมกับการตรวจร่างกายอย่างละเอียดเพื่อค้นหาสาเหตุของอาการนอนไม่หลับ นอกจากนี้แพทย์ผู้ทำการรักษาอาจให้ทำแบบบันทึกการนอน (sleep diary) เพื่อให้สามารถทราบถึงลักษณะการนอนหลับและการตื่นที่ผิดปกติได้ละเอียดยิ่งขึ้นด้วย,"อันดับแรก ต้องดูที่สาเหตุของการนอนไม่หลับก่อนเสมอ ถ้าเกิดจากโรคทางกาย ก็จะต้องรักษาที่ต้นเหตุก่อน เช่น นอนไม่หลับจากการตื่นมาปัสสาวะบ่อยกลางคืน นอนไม่หลับจากภาวะซึมเศร้า เป็นต้น หลักในการรักษาโรคนอนไม่หลับ แบ่งเป็นการรักษาแบบใช้ยาและไม่ใช้ยา • การรักษาแบบไม่ใช้ยาด้วยการปรับพฤติกรรมการนอน ได้แก่ • เข้านอนตรงเวลาและตื่นตรงเวลาทุกวันทั้งวันธรรมดาและวันหยุด • ออกกำลังกายสม่ำเสมอ วลาที่เหมาะสมควรเป็นช่วงเวลาเช้า และไม่ควรออกกำลังกายก่อนเวลานอน 2 ชั่วโมง • สร้างบรรยากาศห้องนอนที่เหมาะสม มีความเงียบสงบและไม่ร้อนหรือหนาวไป • ควรปิดไฟขณะนอนหลับ • ก่อนเวลานอน 1 ชั่วโมงควรควรทำกิจกรรมที่ผ่อนคลาย เช่น ฟังเพลงสบายๆ อ่านหนังสือ นั่งสมาธิ ทำกิจกรรมเบาๆ ที่ทำให้ไม่ตื่นเต้นและไม่เครียด • ไม่ควรทำกิจกรรมที่ตื่นเต้นก่อนนอน เช่น เล่นเกมส์ ดูหนังที่มีความตื่นเต้น • ไม่ควรดื่มชากาแฟ และเครื่องดื่มที่มีคาเฟอีน อย่างน้อย 6 ชั่วโมงก่อนการนอน • ไม่ควรทานอาหารมื้อใหญ่ อย่างน้อย 4 ชม. ก่อนการนอน • สามารถนอนงีบได้ในเวลากลางวันโดยงีบไม่เกิน 20 นาที และไม่ควรงีบหลับหลังบ่ายสามโมง • ระหว่างนอนหลับไม่ควรดูนาฬิกาเนื่องจากจะทำให้เกิดความกังวล • การรักษาด้วยยา หากตรวจพบว่าสาเหตุของอาการนอนไม่หลับมาจากภาวะซึมเศร้า หรือไบโพลาร์ แพทย์จะให้ทานยาเพื่อรักษาที่ต้นเหตุร่วมด้วยเสมอ สำหรับผู้ที่มีปัญหานอนไม่หลับโดยไม่มีปัญหาทางกายอื่นๆ แพทย์อาจจะให้ยานอนหลับมาช่วยในช่วงแรก ร่วมกับการแนะนำให้ปรับพฤติกรรมการนอนข้างต้น ตัวอย่างยา เช่น Lorazepam, Alprazolam, Diazepam, Trazodone เป็นต้น โดยยาเหล่านี้จะต้องจ่ายโดยแพทย์เท่านั้น เพื่อป้องกันไม่ให้เกิดผลข้างเคียงจากการใช้ยา","จิตแพทย์, กุมารแพทย์ ระบบประสาท กรณีอายุน้อยกว่า 15 ปี",• ภาวะนอนไม่หลับ โดยส่วนใหญ่สามารถรักษาได้ด้วยตัวเองโดยไม่ต้องใช้ยา ด้วยการปรับพฤติกรรมการนอน และจัดการกับความเครียด แต่หากปัญหานอนไม่หลับเป็นต่อเนื่องเรื้อรัง คือ นอนไม่หลับมากกว่า 3 ครั้งต่อสัปดาห์ เป็นมานานอย่างน้อย 3 เดือน หรืออาการส่งผลกระทบต่อประสิทธิภาพการทำงานหรือการใช้ชีวิตประจำวันมาก ควรหาทางปรึกษานักจิตบำบัด หรือปรึกษาจิตแพทย์เพิ่มเติมต่อไป • ยานอนหลับบางชนิด ไม่ควรใช้ต่อเนื่องกันนานเกิน 2 สัปดาห์ เนื่องจากจะเกิดการดื้อยาทำให้ต้องใช้ยาในขนาดสูงขึ้น หรือเกิดการติดยาทำให้ไม่สามารถนอนหลับได้เองหากไม่ใช้ยา จึงต้องระมัดระวังการใช้ และใช้ยาภายใต้คำแนะนำของแพทย์เท่านั้น,https://www.nonthavej.co.th/Insomnia-2.php https://www.bumrungrad.com/th/conditions/insomnia
ร,โรคจิตอารมณ์,Mood disorder with psychotic feature unspecified,https://www.agnoshealth.com/diseases/โรคจิตอารมณ์/mood-disorder-with-psychotic-feature-unspecified,mood-disorder-with-psychotic-feature-unspecified,โรค โรคจิตอารมณ์ (Mood disorder with psychotic feature unspecified) เกิดจากอะไร และวิธีการรักษาเบื้องต้นเป็นอย่างไร,โรคจิตทางอารมณ์เป็นความผิดปกติ ซึ่งประกอบด้วยลักษณะสำคัญคือ มีความผิดปกติของอารมณ์เป็นอย่างมาก ได้แก่ ซึมเศร้ามาก อารมณ์ดีหรือก้าวร้าวผิดปกติ หรือหงุดหงิดมาก ร่วมกับอาการจิตเภทที่มีความคิดและการรับรู้ไม่ตรงกับความเป็นจริง เช่น เห็นภาพหลอน หูแว่ว ระแวงคิดว่าคนอื่นจะมาทำร้าย เป็นต้น โรคจิตอารมณ์แบ่งได้เป็น 2 ประเภท คือ • Depressive type จะมีอาการซึมเศร้าร่วมกับอาการจิตเภท โดยจะมีอาการขึ้นลงเป็นช่วงๆ แต่มักไม่มีช่วงที่อาการหายเป็นปกติเลย การพยากรณ์โรคจึงแย่กว่าโรคซึมเศร้าทั่วไป • Bipolar type จะมีอารมณ์ดีหรือหงุดหงิดก้าวร้าวผิดปกติ ร่วมกับอาการจิตเภท โดยอาจจะมีหรือไม่มีช่วงที่ซึมเศร้าก็ได้ ปัจจุบันเชื่อว่าสาเหตุของโรคจิตอารมณ์นี้เกิดได้จากหลายสาเหตุ เช่น พันธุกรรม การทำงานที่ผิดปกติของสมอง และจากสภาพแวดล้อมของผู้ป่วย เช่น การเลี้ยงดูในวัยเด็ก หรือความเครียดในชีวิตประจำวันที่กระตุ้นให้โรคแสดงอาการ,ผู้ป่วยจะมีอาการของภาวะจิตเภท โดยอาจจะเป็นอาการทางบวกหรืออาการทางลบก็ได้ อาการทางบวก ได้แก่ มีความคิดหลงผิด ระแวงว่าคนอื่นจะมาทำร้าย คิดว่าตนส่งกระแสจิตได้ พูดจาสับสนไม่ปะติดปะต่อ มองเห็นภาพหลอนหรือหูแว่ว โวยวาย ก้าวร้าว ทำร้ายคนอื่น ส่วนอาการทางลบ ได้แก่ แยกตัว ไม่สุงสิงกับใคร ไม่สนใจดูแลสุขอนามัยส่วนตัว เฉื่อยชาลง ไม่ทำงาน นั่งเฉยๆได้ทั้งวัน เป็นต้น นอกจากอาการทางจิตเภทแล้วผู้ป่วยจะมีอารมณ์ที่ผิดปกติร่วมด้วย โดยอาจเกิดขึ้นพร้อมกัน หรือเกิดสลับช่วงกันก็ได้ แบ่งอารมณ์ที่ผิดปกติเป็น 2 ประเภท คือ • อารมณ์เศร้า มักมีอาการเบื่อหน่าย ท้อแท้ ไม่อยากทำอะไร รู้สึกว่าตัวเองไร้ค่า มองทุกอย่างในแง่ลบ เบื่ออาหาร นอนไม่หลับหรือหลับทั้งวัน รวมทั้งอาจมีความคิดฆ่าตัวตายได้ • อารมณ์ดีหรือก้าวร้าวผิดปกติ มักมีความคิดแล่นเร็ว พูดมาก พูดไม่ยอมหยุด รู้สึกว่าตนมีความสำคัญหรือมีความสามารถมาก นอนน้อยกว่าปกติมาก โดยไม่มีอาการเพลีย สมาธิลดลง ความยับยั้งชั่งใจเสียไป เช่น ใช้จ่ายเงินฟุ่มเฟือย ทำเรื่องที่เสี่ยงอันตรายหรือผิดกฎหมาย ไม่ยับยั้งชั่งใจในเรื่องเพศ,แพทย์จะทำการซักถามอาการจากทั้งผู้ป่วยและผู้ใกล้ชิดผู้ป่วย โดยจะซักประวัติครอบคลุมตั้งแต่ พฤติกรรมที่เปลี่ยนไปและอาการที่เกิดขึ้น สภาวะทางอารมณ์ของผู้ป่วย ความเครียด ระยะเวลาที่เริ่มสังเกตอาการป่วย สิ่งกระตุ้นอาการ การใช้สารเสพติด โรคทางกายที่เกิดขึ้นก่อนที่จะเริ่มมีอาการทางจิต รวมไปถึงประวัติการป่วยเป็นโรคจิตเวชในครอบครัว,สามารถรักษาได้ด้วยการใช้ยาเป็นหลัก โดยแพทย์จะให้ยาทางจิตเวชเพื่อปรับสารสื่อประสาทในสมอง และอาจมีการให้ยาปรับอารณ์หรือยาต้านซึมเศร้าร่วมด้วย ขึ้นอยู่กับอาการและความรุนแรงของโรค พร้อมทั้งให้คำแนะนำเกี่ยวกับโรคและยา รวมถึงการดูแลตนเองในด้านต่างๆแก่ทั้งผู้ป่วยและญาติควบคู่กันไปด้วย นอกจากการรักษาด้วยยาแล้ว แพทย์จะแนะนำให้ทำจิตบำบัดร่วมด้วยเพื่อให้สามารถจัดการกับความเครียดได้ดียิ่งขึ้น และลดความขัดแย้งกับคนรอบข้างที่เป็นสาเหตุของความเครียดลง การทำครอบครัวบำบัด และฟื้นฟูสภาพจิตใจเพื่อให้ผู้ป่วยกลับไปใช้ชีวิตในสังคมได้เป็นปกติก็เป็นหลักการรักษาที่สำคัญเช่นเดียวกัน,"จิตแพทย์, จิตแพทย์เด็ก กรณีอายุน้อยกว่า 15 ปี",• สำหรับผู้ป่วยบางรายที่มีอาการรุนแรง ก้าวร้าว โวยวาย ทำร้ายผู้อื่น หรือมีความเสี่ยงต่อการฆ่าตัวตาย แพทย์อาจพิจารณารับไว้รักษาในโรงพยาบาลจนกว่าอาการจะคงที่,http://medinfo2.psu.ac.th/psychiatry/elearning/document/undergrade/Document%20year%204/depressive%20.pdf https://www.ncbi.nlm.nih.gov/books/NBK541012/
ร,โรคซึมเศร้า,Major depressive disorder,https://www.agnoshealth.com/diseases/โรคซึมเศร้า/major-depressive-disorder,major-depressive-disorder,โรค โรคซึมเศร้า (Major depressive disorder) เกิดจากอะไร และวิธีการรักษาเบื้องต้นเป็นอย่างไร,ความเศร้าปกติ (normal sadness) เป็นอารมณ์ด้านลบ ซึ่งเกิดขึ้นเป็นครั้งคราวกับบุคคลทั่วไป เมื่อเผชิญกับการสูญเสีย ผิดหวัง หรือความรู้สึกอึดอัดทรมาน ภาวะซึมเศร้า (depression) ต่างจากความเศร้าปกติตรงที่ เมื่อเผชิญกับเหตุการณ์การสูญเสีย ผิดหวัง ก็มักจะมีอาการเศร้ามากเกินจากปกติ หรือนานกว่าปกติ ไม่ดีขึ้นแม้ได้รับกำลังใจหรืออธิบายด้วยเหตุผล มักรู้สึกสิ้นหวัง ท้อแท้ มองโลกในแง่ร้าย รู้สึกผิด รู้สึกตัวเองไร้ค่าไม่มีความหมาย นอกจากนั้นอาจเป็นความรู้สึกเศร้า ท้อแท้ รู้สึกผิด กับเหตุการณ์ที่ยังไม่เกิดขึ้นจริง แต่เป็นการคาดการณ์ล่วงหน้าหรือคิดไปเองก็ได้ โรคซึมเศร้า (depressive disorder) เป็นโรคทางจิตเวชที่พบได้บ่อย โดยจะมีลักษณะอาการของภาวะซึมเศร้าดังที่กล่าวข้างต้น โดยอารมณ์หรือความคิดเหล่านั้นส่งผลกระทบต่อหน้าที่การงาน กิจวัตรประจำวัน และการเข้าสังคม ในรายที่มีอาการรุนแรงอาจถึงขั้นมีความคิดอยากทำร้ายตัวเอง หรืออยากตายด้วย สาเหตุการเกิดโรค ประกอบด้วย ปัจจัยทางชีวภาพ ได้แก่ ความผันผวนของระดับฮอร์โมน ผลจากพันธุกรรม หรือการเปลี่ยนแปลงเสียสมดุลของสารสื่อประสาทในสมองที่เกี่ยวข้องกับการควบคุมอารมณ์ ทำให้เกิดเป็นภาวะที่มีความผิดปกติของอารมณ์และความคิดตามมา ปัจจัยด้านจิตใจหรือสิ่งแวดล้อม เป็นผลมาจากสถานการณ์ความตึงเครียดทางอารมณ์ เช่น อาการซึมเศร้าหลังจากคู่แต่งงานเสียชีวิต ตกงาน หย่าร้าง หรือมีสภาวะความเครียดเรื้อรัง เช่น ชีวิตสมรสมีปัญหาขัดแย้งไม่รู้จบ ความกดดันจากงานที่ต้องรับผิดชอบ หากเป็นภาวะซึมเศร้าในวัยเด็กอาจมีสาเหตุจากความตึงเครียดในครอบครัว เหตุการณ์สะเทือนใจอย่างรุนแรง หรือการถูกบีบคั้นอย่างมาก ส่วนภาวะซึมเศร้าในวัยชรา อาจเกิดเพราะปัญหาช่องว่างระหว่างวัย มีชีวิตโดดเดี่ยว หรือมีภาวะสะเทือนใจหลังเกษียณ (สูญเสียคุณค่าในตน ไม่มีงาน มีความรู้สึกว่าไร้สมรรถภาพ),• มีอารมณ์เศร้า ซึ่งอารมณ์เศร้าจะมีอยู่เกือบตลอดทั้งวันและเป็นทุกวันบางวันอาจเป็นมากบางวันอาจเป็นน้อย • รู้สึกเบื่อ ขาดความสนใจหรือความเพลิดเพลินในกิจกรรมต่างๆที่เคยชอบทำ • ปัญหาการกิน มักจะเบื่ออาหาร น้ำหนักลดลง หรือบางรายอาจมีความอยากอาหารเพิ่มขึ้นผิดปกติ กินมากจนน้ำหนักเพิ่ม • ปัญหาการนอน มักนอนไม่หลับ หลับดึกแต่จะตื่นเช้าและไม่สดชื่น หรือบางรายจะหลับมากกว่าปกติ ง่วงนอนทั้งวัน • ทำอะไรเชื่องช้า พูดช้า เคลื่อนไหวช้าลง • รู้สึกอ่อนเพลียหรือไร้เรี่ยวแรง เป็นทั้งวันและแทบทุกวัน • รู้สึกตนเองไร้ค่า มักโทษตัวเอง หรือรู้สึกผิดต่อตัวเอง • มีปัญหาการใช้สมาธิ หรือมีความคิดความอ่านช้าลง • คิดอยากตายไม่อยากมีชีวิตอยู่ คิดถึงเรื่องการตายอยู่เรื่อยๆ หรือบางรายพยายามฆ่าตัวตายหรือมีแผนฆ่าตัวตาย ถ้ามีอาการดังข้างต้น 5 อาการขึ้นไป โดยอาการเป็นอยู่นานกว่า2 สัปดาห์ ก็จะเข้าได้กับลักษณะของโรคซึมเศร้า ควรเข้ารับคำปรึกษาและการรักษาจากแพทย์หรือจิตแพทย์ต่อไป,แพทย์จะวินิจฉัยภาวะนี้ได้จากการซักประวัติอาการ ประวัติโรคประจำตัว ประวัติโรคซึมเศร้าในครอบครัว ประวัติการใช้ยาหรือสารเสพติดต่างๆ รวมถึงซักถามผลกระทบของอาการเจ็บป่วยต่อการทำงานหรือการใช้ชีวิตประจำวัน เพื่อประกอบกันเป็นเกณฑ์การวินิจฉัย บอกระดับความรุนแรงของโรค และหาสาเหตุก่อโรคอื่นๆด้วย,"การรักษาโรคซึมเศร้า มีทั้งรักษาด้วยการใช้ยาและไม่ใช้ยา ซึ่งในบางคนอาจต้องใช้หลายวิธีร่วมกัน ขึ้นกับอาการและความรุนแรงของโรค • การรักษาด้วยจิตบำบัด เป็นวิธีการรักษาที่ได้ผลดีในการลดอาการซึมเศร้า มีวิธีบำบัดหลายรูปแบบ โดยจิตแพทย์หรือนักจิตบำบัดจะพิจารณารูปแบบตามความเหมาะสมกับอาการของผู้ป่วย • การรักษาด้วยการใช้ยา ยาที่ใช้ในการรักษามีหลายกลุ่มหลายชนิด เช่น Nortriptyline, Sertraline, Fluoxetine, Trazodone แพทย์ผู้ดูแลจะเลือกใช้ยาที่เหมาะสมกับอาการของคนไข้แต่ละคนต่อไป ขั้นตอนการรักษาทั้งหมดจะมีจิตแพทย์เป็นผู้ประเมินอาการ เพื่อพิจารณายาที่จะใช้ในการรักษา โดยเริ่มในขนาดยาที่ต่ำก่อน แล้วนัดติดตามผลการรักษา ก่อนปรับขนาดยาขึ้นทุกๆ 1-2 สัปดาห์ จนเห็นผลการรักษาที่ดี","จิตแพทย์, จิตแพทย์เด็ก กรณีอายุน้อยกว่า 15 ปี",• การกินยาไม่ได้ทำให้อาการดีขึ้นในทันที แต่ต้องใช้เวลาเพื่อให้สารสื่อประสาทในสมองเข้าสู่สมดุล และต้องมาพบจิตแพทย์เพื่อประเมินผลการรักษา หรือปรับขนาดยาที่ทานเป็นระยะ • เมื่ออาการดีขึ้น มักจะต้องกินยาต่อเนื่องไปอีก 4-6 เดือน แล้วจึงค่อยลดขนาดยาลงจนหยุดยาได้ เพื่อป้องกันการกลับมาเป็นซ้ำอีกครั้ง • หากมีความคิดอยากตายบ่อยๆ หรือถึงขั้นพยายามฆ่าตัวตาย ควรรีบปรึกษาจิตแพทย์ผู้ให้การรักษา หรือโทรปรึกษาสายด่วนสุขภาพจิต 1323,https://www.chiangmaihealth.go.th/cmpho_web/document/160331145939017730.pdf https://www.manarom.com/blog/depression_disorder.html
ร,รากประสาทส่วนเอวถูกกดทับ,Lumbar radiculopathy,https://www.agnoshealth.com/diseases/รากประสาทส่วนเอวถูกกดทับ/lumbar-radiculopathy,lumbar-radiculopathy,โรค รากประสาทส่วนเอวถูกกดทับ (Lumbar radiculopathy) เกิดจากอะไร และวิธีการรักษาเบื้องต้นเป็นอย่างไร,กระดูกสันหลังเสื่อม (Spondylosis) เป็นอาการที่กระดูก หมอนรองกระดูก ข้อต่อ เส้นเอ็นกระดูก และกล้ามเนื้อหลังเสื่อมสภาพ ส่งผลให้กระดูกสันหลังขาดความยืดหยุ่นและติดแข็งมากขึ้น ที่พบได้มากที่สุดคือบริเวณกระดูกสันหลังส่วนคอและบั้นเอว กระดูกสันหลังเสื่อมเกิดจากการเสื่อมสภาพเมื่ออายุเพิ่มขึ้น เมื่อกระดูกสันหลังเสื่อมมากขึ้นจะสามารถทำให้ช่องระหว่างกระดูกสันหลังตีบแคบลงได้ (Lumbar spinal stenosis) ซึ่งสามารถทำให้มีอาการกดทับเส้นประสาทที่ออกมาจากไขสันหลังทำให้มีอาการอ่อนแรงขา ตามส่วนที่เส้นประสาทนั้นไปเลี้ยง หรือทำให้ไม่สามารถกลั้นปัสสาวะหรืออุจจาระ หรือกรณีที่รากประสาทถูกกดทับ (Lumbar radiculopathy) จากผลของการเสื่อมกระดูกสันหลัง ทำให้มีอาการปวดร้าวไปตามเส้นประสาทนั้นได้เช่นเดียวกัน สาเหตุของกระดูกสันหลังเสื่อม กระดูกสันหลังเสื่อม คือการที่กระดูก หมอนรองกระดูก ข้อต่อ เส้นเอ็นกระดูก และกล้ามเนื้อหลังเสื่อมสภาพเมื่ออายุเพิ่มขึ้น จากการที่กระดูกสันหลังโค้งงอเป็นเวลานาน จนก่อให้เกิดแรงกดบนหมอนรองกระดูกและข้อต่อของกระดูกสันหลัง และเสียความยืดหยุ่นไป ยกตัวอย่างเช่น การนั่งติดต่อกันเป็นเวลานาน ๆ โดยเฉพาะการนั่งหลังค่อม พอลุกจากเก้าอี้กระดูกสันหลังจะถูกทำให้ตรงในทันทีจึงทำให้เกิดการเสียดทานขึ้น ร่างกายจึงสร้างกระดูกงอกออกมาจากข้อต่อเพื่อชดเชยความเสียหายที่เกิดขึ้น แต่ในบางครั้งกระดูกที่งอกขึ้นมานั้นมีขนาดใหญ่เกินไปจนเบียดกับเส้นประสาทและไขสันหลังทำให้เกิดอาการปวด ซึ่งมักพบทั่วไปในผู้สูงอายุ,อาการของกระดูกสันหลังเสื่อมจะปรากฎอาการปวดหลังแบบเป็นๆหายๆ บางรายอาจปวดเรื้อรัง หรือในบางครั้งอาการปวดอาจจะรุนแรงขึ้นเมื่อเปลี่ยนท่าทาง อาการอื่นมีดังนี้ • ปวดบั้นเอว • กระดูกสันหลังติดแข็งและขยับตัวลำบาก • ขา ข้างใดข้างหนึ่งหรือทั้งสองข้างมีอาการชา อ่อนแรง หรือเหน็บชา • กลั้นปัสสาวะหรืออุจจาระไม่ค่อยอยู่ • ในกรณีที่มีการกดเบียดเส้นประสาทรุนแรง จะทำให้เดินลำบาก เดินแล้วไม่สมดุล ไม่มั่นคงเหมือนจะหกล้ม โดยเฉพาะเวลาขึ้นบันได,,การรักษาภาวะนี้ขึ้นอยู่กับความรุนแรงของอาการ เบื้องต้นแพทย์อาจแนะนำให้ผู้ป่วยออกกำลังกายเพื่อช่วยบรรเทาอาการปวด รวมทั้งให้พยายามเคลื่อนไหวร่างกายและใช้ชีวิตตามปกติ แต่หากมีอาการที่รบกวนการใช้ชีวิตประจำวันอาจรักษาโดยใช้วิธีอื่น ดังนี้ • การใช้ยา เช่นยาไอบูโพรเฟน ยานาพรอกเซน เป็นต้น รวมทั้งอาจใช้ยาคลายกล้ามเนื้อร่วมด้วย • การทำกายภาพบำบัดเพื่อเพิ่มความยืดหยุ่นและความแข็งแรงของกล้ามเนื้อซึ่งจะช่วยลดอาการปวด • การประคบเย็นหรือประคบร้อน ทำได้โดยใช้แผ่นประคบเย็นหรือร้อนวางบริเวณคอเพื่อลดอาการเจ็บปวด แต่ควรปฏิบัติตามคำแนะนำของแพทย์หรือนักกายภาพบำบัดเสมอ • การฉีดยา แพทย์จะฉีดสารสเตียรอยด์และยาแก้ปวดเข้าไปยังข้อต่อคอที่มีอาการปวดหรือบริเวณใกล้ ๆ กับกระดูกสันหลัง • การผ่าตัดมีหลายประเภท เช่น การผ่าตัดเชื่อมข้อต่อกระดูกสันหลังหรือการผ่าตัดเปลี่ยนหมอนรองกระดูกกสันหลังเทียม มักแนะนำวิธีรักษาด้วยการผ่าตัดให้ผู้ป่วยที่มีปัญหาเกี่ยวกับระบบประสาทที่รุนแรง เช่น ผู้ป่วยมีอาการแสดงออกของเส้นประสาทถูกกดทับได้แก่ กล้ามเนื้อขาลีบ ชา กล้ามเนื้ออ่อนแรง หรือระบบควบคุมการขับถ่ายสูญเสียไป,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",หากมีอาการของภาวะกระดูกเสื่อมที่รุนแรงดังต่อไปนี้ ผู้ป่วยควรไปพบแพทย์ เพราะหากไม่ได้รับการรักษาอาจทำให้กระดูกสันหลังเสียหายอย่างถาวร • อาการปวดรุนแรงขึ้น • การควบคุมหรือประสานงานกันของร่างกายผิดปกติ เช่น เดินลำบาก เดินแล้วไม่สมดุล ไม่มั่นคงเหมือนจะหกล้ม เป็นต้น • มีอาการอ่อนแรงหรือรู้สึกหนักที่ขา • มีปัญหาในการกลั้นปัสสาวะหรืออุจจาระ,https://med.mahidol.ac.th/surgery/sites/default/files/public/pdf/Back%20pain.pdf
ร,โรคอัมพาตใบหน้า,Bell's palsy,https://www.agnoshealth.com/diseases/โรคอัมพาตใบหน้า/bells-palsy,bells-palsy,โรค โรคอัมพาตใบหน้า (Bell's palsy) เกิดจากอะไร และวิธีการรักษาเบื้องต้นเป็นอย่างไร,"โรคอัมพาตใบหน้าเป็นโรคที่ทำให้ใบหน้าซีกหนึ่งของผู้ป่วยเบี้ยวไป ทั้งปิดตาไม่สนิทร่วมกับมีมุมปากตกหรือเวลายิ้มไม่มุมปากจะไม่สมมารตกับด้านตรงกันข้าม สาเหตุของโรคอัมพาตใบหน้าเกิดมาจากเส้นประสาทที่มาเลี้ยงใบหน้าเกิดการอักเสบขึ้นมา ไม่ว่าจะเป็นจากการติดเชื้อ, การบวมของเส้นประสาทโดยไม่ทราบสาเหตุ, หรือการอักเสบโดยไม่ทราบสาเหตุก็ได้เช่นกัน ผู้ป่วยที่เป็นโรคอัมพาตใบหน้าส่วนใหญ่สามารถกลับมาเป็นปกติได้แต่ต้องใช้เวลานานพอสมควร หรือผู้ป่วยบางคนก็ไม่กลับมาเป็นปกติได้เช่นกัน",• ไม่สามารถยักคิ้วหรือปิดตาได้สนิทข้างใดข้างหนึ่ง ร่วมกับ • มีอาการปากเบี้ยวหรือหรือมีน้ำลายไหลออกจากมุมปากหรือยิ้มแล้วมุมปากข้างนั้นๆไม่ขยับหรือขยับได้น้อยกว่าปกติ,ไม่มีการตรวจพิเศษเพิ่มเติมสำหรับโรคอัมพาตใบหน้า แพทย์สามารถวินิจฉัยได้จากการซักประวัติและการตรวจร่างกายเป็นหลัก,• การทานยาเพื่อลดการอักเสบและบวมของเส้นประสาทที่เลี้ยงบริเวณใบหน้าซีกนั้นๆ ได้แก่ยาสเตอรอยด์ • การป้องกันอันตรายที่อาจเกิดขึ้นได้ ต่อตาข้างที่ไม่สามารถปิดได้สนิท ซึ่งเป็นความเสี่ยงทีสำคัญต่อภาวะตาแห้งอันจะนำไปสู่โรคอื่นๆต่อไป การรักษาอาจเป็นการให้ยาหยอดตาหรือการป้ายยาที่ตาเป็นต้น • การให้ยาต้านไวรัส ผู้ป่วยบางคนอาจมีสาเหตุของการเกิดโรคอัมพาตใบหน้าจากการติดเชื้อไวรัสจึงสามารถรับประทานยาดังกล่าวได้ แต่ทั้งนี้ควรให้แพทย์เป็นผู้ที่สั่งยาให้ทุกครั้งเพื่อป้องกันผลแทรกซ้อนจากการทานยา,"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี",ผู้ป่วยที่เป็นโรคอัมพาตใบหน้าควรพบแพทย์เพื่อให้ประเมินซ้ำอีกครั้งทุกครั้ง เนื่องจากมีอาการใกล้เคียงกับโรคหลอดเลือดสมองซึ่งเป็นโรคที่อันตรายและเร่งด่วนมากกว่า,https://www.rama.mahidol.ac.th/ramachannel/home/article/โรคใบหน้าเบี้ยวครึ่งซี/ https://www.hopkinsmedicine.org/health/conditions-and-diseases/bells-palsy
ร,โรคหลอดเลือดสมอง,Stroke unspecified,https://www.agnoshealth.com/diseases/โรคหลอดเลือดสมอง/stroke-unspecified,stroke-unspecified,โรค โรคหลอดเลือดสมอง (Stroke unspecified) เกิดจากอะไร และวิธีการรักษาเบื้องต้นเป็นอย่างไร,โรคหลอดเลือดสมอง (stroke) คือ ภาวะที่สมองขาดเลือดไปเลี้ยงเนื่องจากหลอดเลือดตีบ หลอดเลือดอุดตัน หรือหลอดเลือดแตก ส่งผลให้เนื้อเยื่อในสมองถูกทำลาย การทำงานของสมองหยุดชะงัก เกิดขึ้นกับส่วนใดของสมองก็ได้ อาการของผู้ป่วยจะแตกต่างกันไปตามบริเวณของสมองที่ขาดเลือด ความผิดปกติของหลอดเลือดสมองที่ทำให้สมองขาดเลือด แบ่งได้เป็น 2 ประเภท ดังนี้ • หลอดเลือดสมองตีบหรืออุดตัน (ischemic stroke) เป็นสาเหตุส่วนใหญ่ที่ทำให้เกิดโรคหลอดเลือดสมอง พบได้ประมาณ 80% หลอดเลือดสมองอุดตันเกิดได้จากลิ่มเลือดที่เกิดขึ้นในบริเวณอื่นไหลไปตามกระแสเลือดจนไปอุดตันที่หลอดเลือดสมอง หรืออาจเกิดจากมีลิ่มเลือดก่อตัวในหลอดเลือดสมอง และขยายขนาดใหญ่ขึ้นจนอุดตัน ส่วนสาเหตุของหลอดเลือดสมองตีบอาจเกิดจากการสะสมของไขมันในหลอดเลือด ทำให้หลอดเลือดตีบแคบ มีความยืดหยุ่นและมีประสิทธิภาพในการลำเลียงเลือดลดลง • หลอดเลือดสมองแตก(hemorrhagic stroke) พบได้ประมาณ 20% ของโรคหลอดเลือดสมอง เกิดจากหลอดเลือดมีความเปราะบางร่วมกับภาวะความดันโลหิตสูง ทำให้บริเวณที่เปราะบางนั้นโป่งพองและแตกออก,ผู้ป่วยโรคหลอดเลือดสมองมักเกิดขึ้นได้อย่างรวดเร็วและเฉียบพลัน จึงมีคำในการจำง่ายๆที่มาจากคำว่า รวดเร็ว(FAST) ซึ่งเป็นตัวย่อในการช่วยจำ และไม่ว่าจะมีอาการใดอาการหนึ่งอย่างเฉียบพลันดังต่อไปนี้ ควรนึกถึงอาการของโรคหลอดเลือดสมองทั้งสิ้น • ใบหน้า (Face) ผู้ป่วยจะมีอาการปากเบี้ยวหนึ่งข้าง สังเกตุได้จากเวลาที่ผู้ป่วยยิ้มจะมีมุมปากที่ไม่สมมาตรกัน • แขน (Arm) ผู้ป่วยจะมีอาการอ่อนแรงหรือชาแขนขาขึ้นมาทันที ซึ่งเป็นทั้งซีกของร่างกายด้านในด้านหนึ่ง หรือมีอาการแรงไม่เท่ากันทั้งสองข้างเช่น แขนข้างสามารถยกได้ปกติ ในขณะที่อีกข้างไม่สามารถยกได้เท่าเดิม • การพูด (Speech) ผู้ป่วยจะมีปัญหาในการพูด เช่นพูดไม่ชัดเท่าเดิม หรือพูดช้ากว่าเดิม หรือบางครั้งก็ไม่สามารถถามตอบได้เป็นประโยคเลยเช่นกัน • เวลา (Time) อาการที่กล่าวมาข้างต้นทั้งหมด ต้องเป็นอาการขึ้นมาอย่างทันทีทันใด จะเข้าได้กับอาการของโรคเลือดสมองมากที่สุด ซึ่งเป็นอาการที่เข้ารับการรักษาโดยด่วนที่สุด ควรไปโรงพยาบาลอย่างเร่งด่วนเพื่อให้แพทย์ประเมินอาการ,อาศัยประวัติ การตรวจร่างกายทางระบบประสาท ร่วมกับ • การตรวจสมองด้วยเครื่องเอกซเรย์คอมพิวเตอร์ (computerized tomography) เพื่อดูว่าสมองมีภาวะขาดเลือดหรือภาวะเลือดออกในสมองหรือไม่ หรือ • การตรวจสมองด้วยคลื่นแม่เหล็กไฟฟ้า (magnetic resonance imaging) เพื่อดูเนื้อสมอง หลอดเลือดสมอง หลอดเลือดที่คอ เป็นวิธีการที่ไม่เจ็บปวดและมีประสิทธิภาพสูง,การรักษาขึ้นกับสาเหตุของโรคหลอดเลือดสมองว่าเป็นหลอดเลือดสมองตีบหรือหลอดเลือดสมองแตก โดยจะมีแนวทางการรักษาที่แตกต่างกัน • กรณีหลอดเลือดสมองตีบหรืออุดตัน เป้าหมายของการรักษาคือทำให้เลือดไหลเวียนได้อย่างปกติ โดยทางเลือกในการรักษามีหลายวิธี ในบางกรณีแพทย์อาจให้ยาละลายลิ่มเลือด ซึ่งพบว่าจะได้ผลดีกับผู้ที่มีอาการและอาการแสดงของโรคหลอดเลือดสมองและรีบมาโรงพยาบาลภายในระยะเวลาไม่เกิน 4.5 ชั่วโมง • กรณีหลอดเลือดสมองปริแตกหรือฉีกขาด เป้าหมายของการรักษาคือการควบคุมปริมาณเลือดที่ออกด้วยการรักษาระดับความดันโลหิต ในกรณีที่เลือดออกมาก แพทย์อาจพิจารณาทำการผ่าตัดเพื่อป้องกันความเสียหายต่อสมองที่อาจเกิดขึ้นหากมีการเปลี่ยนแปลงความดันโลหิต,"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี",ผู้ที่มีอาการที่เข้าได้กับโรคหลอดเลือดสมองส่วนหลังตีบหรือแตกควรเข้าไปพบแพทย์ทันที,https://www.si.mahidol.ac.th/project/geriatrics/knowledge_article/knowledge_healthy_7_006.html https://www.cdc.gov/stroke/types_of_stroke.htm
ร,โรคหลอดเลือดสมองส่วนหลังตีบหรือแตก,Cerebellar stroke,https://www.agnoshealth.com/diseases/โรคหลอดเลือดสมองส่วนหลังตีบหรือแตก/cerebellar-stroke,cerebellar-stroke,โรค โรคหลอดเลือดสมองส่วนหลังตีบหรือแตก (Cerebellar stroke) เกิดจากอะไร และวิธีการรักษาเบื้องต้นเป็นอย่างไร,โรคหลอดเลือดสมอง (stroke) คือ ภาวะที่สมองขาดเลือดไปเลี้ยงเนื่องจากหลอดเลือดตีบ หลอดเลือดอุดตัน หรือหลอดเลือดแตก ส่งผลให้เนื้อเยื่อในสมองถูกทำลาย การทำงานของสมองหยุดชะงัก เกิดขึ้นกับส่วนใดของสมองก็ได้ อาการของผู้ป่วยจะแตกต่างกันไปตามบริเวณของสมองที่ขาดเลือด ความผิดปกติของหลอดเลือดสมองที่ทำให้สมองขาดเลือด แบ่งได้เป็น 2 ประเภท ดังนี้ • หลอดเลือดสมองตีบหรืออุดตัน (ischemic stroke) เป็นสาเหตุส่วนใหญ่ที่ทำให้เกิดโรคหลอดเลือดสมอง พบได้ประมาณ 80% หลอดเลือดสมองอุดตันเกิดได้จากลิ่มเลือดที่เกิดขึ้นในบริเวณอื่นไหลไปตามกระแสเลือดจนไปอุดตันที่หลอดเลือดสมอง หรืออาจเกิดจากมีลิ่มเลือดก่อตัวในหลอดเลือดสมอง และขยายขนาดใหญ่ขึ้นจนอุดตัน ส่วนสาเหตุของหลอดเลือดสมองตีบอาจเกิดจากการสะสมของไขมันในหลอดเลือด ทำให้หลอดเลือดตีบแคบ มีความยืดหยุ่นและมีประสิทธิภาพในการลำเลียงเลือดลดลง • หลอดเลือดสมองแตก(hemorrhagic stroke) พบได้ประมาณ 20% ของโรคหลอดเลือดสมอง เกิดจากหลอดเลือดมีความเปราะบางร่วมกับภาวะความดันโลหิตสูง ทำให้บริเวณที่เปราะบางนั้นโป่งพองและแตกออก,ผู้ป่วยโรคหลอดเลือดสมองส่วนหลัง มักมีอาการดังต่อไปนี้ • เวียนศีรษะ บ้านหมุน เป็นรุนแรงและเป็นนาน ไม่ดีขึ้นแม้กินยาบรรเทาอาการเวียนศีรษะ • มักมีอาการทรงตัวไม่ได้ ล้ม • อาจมีอาการปวดศีรษะ ลิ้นแข็ง พูดไม่ชัด,อาศัยประวัติ การตรวจร่างกายทางระบบประสาท ร่วมกับ • การตรวจสมองด้วยเครื่องเอกซเรย์คอมพิวเตอร์ (computerized tomography) เพื่อดูว่าสมองมีภาวะขาดเลือดหรือภาวะเลือดออกในสมองหรือไม่ หรือ • การตรวจสมองด้วยคลื่นแม่เหล็กไฟฟ้า (magnetic resonance imaging) เพื่อดูเนื้อสมอง หลอดเลือดสมอง หลอดเลือดที่คอ เป็นวิธีการที่ไม่เจ็บปวดและมีประสิทธิภาพสูง,การรักษาขึ้นกับสาเหตุของโรคหลอดเลือดสมองว่าเป็นหลอดเลือดสมองตีบหรือหลอดเลือดสมองแตก โดยจะมีแนวทางการรักษาที่แตกต่างกัน • กรณีหลอดเลือดสมองตีบหรืออุดตัน เป้าหมายของการรักษาคือทำให้เลือดไหลเวียนได้อย่างปกติ โดยทางเลือกในการรักษามีหลายวิธี ในบางกรณีแพทย์อาจให้ยาละลายลิ่มเลือด ซึ่งพบว่าจะได้ผลดีกับผู้ที่มีอาการและอาการแสดงของโรคหลอดเลือดสมองและรีบมาโรงพยาบาลภายในระยะเวลาไม่เกิน 4.5 ชั่วโมง • กรณีหลอดเลือดสมองปริแตกหรือฉีกขาด เป้าหมายของการรักษาคือการควบคุมปริมาณเลือดที่ออกด้วยการรักษาระดับความดันโลหิต ในกรณีที่เลือดออกมาก แพทย์อาจพิจารณาทำการผ่าตัดเพื่อป้องกันความเสียหายต่อสมองที่อาจเกิดขึ้นหากมีการเปลี่ยนแปลงความดันโลหิต,"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี",ผู้ที่มีอาการที่เข้าได้กับโรคหลอดเลือดสมองส่วนหลังตีบหรือแตกควรเข้าไปพบแพทย์ทันที,http://med.tu.ac.th/department/surgery/wp-content/uploads/sites/3/2018/11/CVA.pdf https://www.ncbi.nlm.nih.gov/books/NBK470416/
ร,เริมที่อวัยวะเพศ,Genital herpes,https://www.agnoshealth.com/diseases/เริมที่อวัยวะเพศ/genital-herpes,genital-herpes,โรค เริมที่อวัยวะเพศ (Genital herpes) เกิดจากอะไร และวิธีการรักษาเบื้องต้นเป็นอย่างไร,โรคเริมที่อวัยวะเพศเป็นโรคติดต่อทางเพศสัมพันธ์ที่พบได้บ่อย เกิดจากเชื้อไวรัสชื่อว่า Herpes simplex virus (HSV) อาการรุนแรงที่สุดเมื่อเป็นครั้งแรก หลังจากนั้นอาการจะน้อยลง เริมเป็นโรคผิวหนังที่ไม่สามารถรักษาให้หายขาดได้ เนื่องจากเชื้อไวรัสเหล่านี้จะยังคงอยู่ในร่างกายแม้อาการจะสงบลงแล้ว และกลับมาแสดงอาการอีกหากร่างกายมีภูมิคุ้มกันที่อ่อนแอ เริมสามารถติดต่อกันได้โดยผ่านทางการสัมผัสอย่างใกล้ชิด ทางน้ำลาย น้ำเหลือง หรือผ่านทางเพศสัมพันธ์,การติดเชื้อในครั้งแรก จะทำให้มีอาการทั่วทั้งร่างกาย ได้แก่ ครั่นเนื้อครั่นตัว ปวดเมื่อย อ่อนเพลีย ประมาณ 1-2 สัปดาห์ต่อมา จะเริ่มมีรอยโรคที่อวัยวะเพศ เป็นลักษณะตุ่มใสขนาด 1-2 มม. ซึ่งต่อมาจะแตก มีน้ำเหลืองเคลือบด้านบน มีอาการเจ็บ อาจมีปัสสาวะแสบขัดจากการที่น้ำปัสสาวะระคายเคืองที่แผล หลังจากนั้นแผลจะแห้งและยุบไปเอง แต่สามารถกลับมาเป็นซ้ำได้เรื่อยๆสัมพันธ์กับภูมิต้านทานที่อ่อนแอลง เช่น ช่วงก่อนมีประจำเดือน มีความเครียด อดนอนหรือการไม่สบายจากโรคอื่น แต่อาการมักไม่รุนแรง เวลาเป็นซ้ำจะเป็นที่ตำแหน่งเดิม หรือตำแหน่งใกล้เคียง อาการสามารถหายไปเองได้ แต่ใช้เวลาและรบกวนชีวิตประจำวันพอสมควร อาจมีอาการเกิดซ้ำในครั้งต่อๆ ไป,โรคเริมสามารถวินิจฉัยด้วยการตรวจร่างกายโดยแพทย์ แต่บางกรณีที่ลักษณะตุ่มไม่ชัดเจน หรืออักเสบมากมีหนอง แพทย์ก็อาจจะมีการสั่งตรวจทางห้องปฏิบัติการเพิ่ม เช่น การตรวจเลือด การขูดเอาเซลล์บริเวณแผลหรือตุ่มน้ำใสไปตรวจหาสารพันธุกรรมของเชื้อไวรัส และการเพาะเชื้อ,ปัจจุบันโรคเริมยังคงเป็นโรคที่ไม่สามารถรักษาให้หายสนิทได้ ซึ่งโดยหลัก ๆ แล้วการรักษาโรคเริมจะแบ่งออกเป็น 2 ส่วน คือ • การบรรเทาอาการเจ็บปวด โดยแพทย์อาจสั่งยาบรรเทาอาการปวด ซึ่งแผลจากโรคเริมจะสามารถหายเองได้ภายในเวลา 2-6 สัปดาห์ • การควบคุมการแพร่กระจายของไวรัส โดยปกติแล้วเมื่อมีอาการของโรคเริม แพทย์มักจะสั่งใช้ยา Acyclovir เพื่อลดความเสี่ยงในการแพร่กระจายของเชื้อไวรัส และช่วยลดความรุนแรงของอาการ โดยยาเหล่านี้จะอยู่ในรูปของยาชนิดรับประทาน ช่วงเวลาที่ดีที่สุดสำหรับการรักษาคือ ภายใน 5 วันแรกนับจากเริ่มมีอาการ นอกจากนี้ยาที่มีส่วนประกอบของ Acyclovir ที่อยู่ในรูปแบบครีมสำหรับทา ก็ยังนิยมนำมาใช้เพื่อบรรเทาอาการของเริมในขณะที่เป็นได้ด้วย,"ชาย อายุรแพทย์โรคติดเชื้อ, หญิง สูตินรีแพทย์, กุมารแพทย์ โรคติดเชื้อ กรณีอายุน้อยกว่า 15 ปี",• หากไม่ได้รับการรักษาอย่างถูกต้อง เช่น การไปรักษาด้วยการเป่าสมุนไพร จะทำให้การติดเชื้อลุกลามไปที่อวัยวะข้างเคียง และเกิดการติดเชื้อแบคทีเรียแทรกซ้อนได้ • สำหรับสตรีมีครรภ์ที่ติดเชื้อเริมที่อวัยวะเพศ และมีอาการแสดงในช่วง 3 เดือนสุดท้ายก่อนคลอด เด็กทารกในครรภ์มีความเสี่ยงที่จะติดเชื้อไวรัส HSV ในขณะคลอดซึ่งอาจเป็นอันตรายต่อสุขภาพ และอาจร้ายแรงจนทำให้เสียชีวิตได้ ดังนั้นสตรีมีครรภ์ที่เคยมีการติดเชื้อของเริมควรอยู่ภายใต้การดูแลของแพทย์อย่างใกล้ชิด,https://www.si.mahidol.ac.th/sidoctor/e-pl/articledetail.asp?id=1086 https://www.cdc.gov/std/herpes/stdfact-herpes.htm
ร,โรคภูมิคุ้มกันบกพร่อง,AIDS,https://www.agnoshealth.com/diseases/โรคภูมิคุ้มกันบกพร่อง/aids,aids,โรค โรคภูมิคุ้มกันบกพร่อง (AIDS) เกิดจากอะไร และวิธีการรักษาเบื้องต้นเป็นอย่างไร,โรคเอดส์ หรือ โรคภูมิคุ้มกันบกพร่องเป็นระยะสุดท้ายของการติดเชื้อเอชไอวี โดย HIV ย่อมาจาก human immunodeficiency virus เป็นเชื้อไวรัส ในขณะที่ AIDS คือ acquired immune deficiency syndrome คือ กลุ่มอาการของโรคที่มีความบกพร่องของระบบภูมิคุ้มกันของร่างกาย ซึ่งเกิดจากการที่เชื้อเอชไอวีทำลาย จนร่างกายของผู้ป่วยไม่สามารถต่อสู้กับเชื้อโรคทั้งหลายที่เข้าสู่ร่างกายได้ ซึ่งเป็นอาการระยะท้ายๆของการติดเชื้อ แปลว่าผู้ติดเชื้อเอชไอวีหากรับการรักษาอย่างต่อเนื่อง ก็จะไม่กลายเป็นเอดส์ ในขณะเดียวกัน หากมีภาวะภูมิคุ้มกันบกพร่องแล้วรับการรักษาต่อเนื่อง ก็สามารถช่วยให้ภูมิคุ้มกันดีขึ้นจนพ้นจากสภาวะเอดส์ได้เช่นกัน คนสามารถติดเชื้อเอชไอวีโดยการสัมผัสกับเลือด น้ำอสุจิ ของเหลวจากช่องคลอด หรือแม้แต่น้ำนมแม่ สาเหตุการแพร่เชื้อส่วนใหญ่มาจากการมีเพศสัมพันธ์โดยไมใช้ถุงยางอนามัย การส่งผ่านจากแม่สู่ลูกระหว่างการตั้งครรภ์ และการใช้เข็มฉีดยาร่วมกัน ไม่ว่าจะเป็นจากการเสพยาเสพติดทางเส้นเลือด หรือการสักตามร่างกายก็ตาม,ผู้ป่วยโรคเอดส์ จะมีระดับภูมิคุ้มกัน CD4 ต่ำกว่า 200 (คนปกติจะมี CD4 500-1600) เมื่อถึงจุดนี้ระบบภูมิคุ้มกันได้ถูกทำลายอย่างรุนแรงจนผู้ป่วยมีอาการติดเชื้อฉวยโอกาส (opportunistic infections) ซึ่งจะทำให้ผู้ป่วยเกิดอาการที่แตกต่างกันไปตามการติดเชื้อที่เป็น โดยอาการที่มักพบร่วมได้บ่อย ประกอบด้วย • ปอดอักเสบ • ท้องเสียเรื้อรังนานกว่า 3 สัปดาห์ • เหนื่อยง่ายผิดปกติ • มีไข้ที่กลับมาเป็นซ้ำๆ หรือไข้ตอนกลางคืน • เหงื่อออกมากตอนกลางคืน • เบื่ออาหาร • น้ำหนักลดอย่างรวดเร็ว • มีผื่นจุดแดงหรือม่วงตามผิวหนัง ร่วมกับอาการคัน • ฝ้าขาวในช่องปากจากเชื้อรา • แผลที่ริมฝีปาก อวัยวะเพศและทวารหนัก • อาจมีก้อนบวมที่บริเวณคอ รักแร้ และขาหนีบ เกิดจากต่อมน้ำเหลืองที่โตขึ้น,ในทางปฏิบัติปกติ การตรวจยืนยันการติดเชื้อ HIV จะทำโดยการเจาะเลือดตรวจหาแอนตี้บอดี้ หรือสารภูมิต้านทานต่อเชื้อ ซึ่งในระยะแรกสุดหลังจากที่ได้รับเชื้อมาใหม่ๆ การตรวจด้วยวิธีนี้อาจตรวจไม่พบ เนื่องจากเชื้อนี้มีระยะฟักตัวในการที่ร่างกายจะค่อยๆสร้างสารภูมิต้านทานขึ้นมาจนมีปริมาณมากพอที่จะตรวจพบ โดยระยะฟักตัวหรือระยะแฝง (window period) นี้อาจแตกต่างกันได้ในแต่ละคนตั้งแต่ 3-6 เดือน เพราะฉะนั้นคนที่มีปัจจัยเสี่ยงแล้วตรวจเลือดครั้งแรกเป็นลบ จึงควรตรวจซ้ำตามที่แพทย์นัดหมายเสมอ เพราะผลเลือดที่เป็นลบนั้นอาจจะเกิดจากการตรวจเลือดในระยะแฝงของเชื้อได้,ในปัจจุบันยังไม่มีวิธีการรักษาการติดเชื้อเอชไอวีและโรคเอดส์ให้หายขาดได้ แต่มียาหลายชนิดที่ช่วยรักษาอาการติดเชื้อเอชไอวี ก็คือ ยาต้านไวรัส (antiretroviral drugs หรือเรียกย่อว่า ARV) ซึ่งทำหน้าที่ยับยั้งการแบ่งตัวของเชื้อเอชไอวี ทำให้ผู้ติดเชื้อมีชีวิตที่ยืนยาวขึ้น รวมถึงช่วยลดความเสี่ยงในการแพร่กระจายโรคสู่คนอื่น โดยการรักษาต้องใช้ยาต้านไวรัสในกลุ่ม ARV หลายชนิดรวมกันเพื่อต่อสู้กับการติดเชื้อ และต้องกินยาตลอดชีวิต,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",หากมีอาการที่เข้าได้กับภาวะภูมิคุ้มกันบกพร่องดังข้างต้น ร่วมกับมีประวัติเสี่ยงต่อการติดเชื้อ HIV ควรมาปรึกษาแพทย์ เพื่อทำการตรวจวินิจฉัยและรับการรักษาเสมอ ไม่เช่นนั้นหากปล่อยไปอาจเกิดภาวะแทรกซ้อนที่รุนแรงมากขึ้นได้,https://med.mahidol.ac.th/th/knowledge_awareness_health/25aug2020-1352 https://www.cdc.gov/hiv/basics/whatishiv.html
ร,โรคหลอดเลือดหัวใจ,Stable coronary artery disease,https://www.agnoshealth.com/diseases/โรคหลอดเลือดหัวใจ/stable-coronary-artery-disease,stable-coronary-artery-disease,โรค โรคหลอดเลือดหัวใจ (Stable coronary artery disease) เกิดจากอะไร และวิธีการรักษาเบื้องต้นเป็นอย่างไร,หมายถึง กลุ่มอาการที่เกิดจากโรคหัวใจขาดเลือดเรื้อรัง (chronic ischemic heart disease) ผู้ป่วยกลุ่มนี้จะมีหลอดเลือดแดง ที่เลี้ยงกล้ามเนื้อหัวใจตีบหรือตัน ซึ่งเกิดจากไขมันและเนื้อเยื่อสะสมอยู่ในผนังของหลอดเลือด ในขณะนั่งหรือนอนพัก อาจมีเลือดไปเลี้ยงกล้ามเนื้อหัวใจเพียงพอ แต่เมื่อผู้ป่วยออกแรง กล้ามเนื้อหัวใจจะต้องการเลือดไปเลี้ยงมากขึ้น แต่ว่าหลอดเลือดนั้นตีบ ไม่สามารถขนส่งเลือดเพิ่มเติมได้ ทำให้กล้ามเนื้อหัวใจขาดเลือด ผู้ป่วยจะมีอาการเมื่อหลอดเลือดแดงนี้ตีบมากกว่าร้อยละ 50 ปัจจัยเสี่ยงของกลุ่มอาการกล้ามเนื้อหัวใจขาดเลือด ได้แก่ โรคความดันโลหิตและไขมันในเลือดสูง การสูบบุหรี่ โรคเบาหวาน ความอ้วน ความเครียด การไม่ออกกำลังกายอย่างสม่ำเสมอ ผู้ชายอายุ 40 ปีขึ้นไป หรือ หญิงอายุ 50 ปีขึ้นไปหรือวัยหลังหมดประจำเดือน และ ผู้มีประวัติคนในครอบครัวเป็นโรคหัวใจ,• เจ็บแน่นหน้าอก มีอาการเจ็บแน่นอยู่ใต้หน้าอก อาจร้าวไปที่แขน ไหล่ คอ หรือกราม อาการเจ็บประมาณ 5-10 นาที แต่ไม่เกิน 20 นาที ต่อการเจ็บแน่นหน้าอก 1 ครั้ง อาจถูกกระตุ้นโดยการออกแรง หรือ ภาวะเครียด อาการจะดีขึ้นเมื่อได้พักหรือใช้ยาอมใต้ลิ้น หรือพ่นยาใต้ลิ้น • ใจสั่น เหงื่อออกมาก เหนื่อยง่าย,อาศัยการซักประวัติและอาการของผู้ป่วยร่วมกับการตรวจคลื่นไฟฟ้าหัวใจ (electrocardiogram) การถ่ายภาพรังสีของทรวงอก (chest X-ray) การตรวจสมรรถภาพหัวใจขณะออกกำลังกาย (Exercise Stress Test) หรือการสวนหัวใจหรือการฉีดสีดูหลอดเลือดหัวใจ (cardiac catheterization or coronary angiogram),• การรักษาด้วยยา • การรักษาโดยการขยายหลอดเลือดหัวใจ โดยการขยายด้วยบอลลูน และ/หรือการขยายด้วยขดลวด • การรักษาด้วยการผ่าตัดทำทางเบี่ยงหลอดเลือดหัวใจ เป็นการผ่าตัดทำทางเบี่ยงหลอดเลือดหัวใจ เพื่อให้เลือดไหลเวียนข้ามบริเวณที่มีการตีบตันไปเลี้ยงกล้ามเนื้อหัวใจได้,"อายุรแพทย์หัวใจ, กุมารแพทย์ โรคหัวใจ กรณีอายุน้อยกว่า 15 ปี",ผู้ป่วยที่เป็นโรคหัวใจเรื้อรังจะสามารถมีอาการปวดหน้าอกได้เป็นครั้งคราวจากสิ่งกระตุ้น เช่นการออกกำลังกาย ทั้งนี้อาการปวดไม่ควรเกินครั้งละ 20 นาที และอาการปวดหน้าอกนั้นต้องเป็นไม่รุนแรง ถ้าผู้ป่วยที่เป็นโรคหัวใจเรื้อรังมีอาการเหนื่อยมากขึ้นทันที หรือมีอาการปวดหน้าอก/แน่นหน้าอกรุนแรงอาจเป็นสัญญาณของกล้ามเนื้อหัวใจขาดเลือดเฉียบพลัน ดังนั้นถ้ามีอาการดังนี้ควรพบแพทย์โดยด่วนที่สุด,http://www.med.nu.ac.th/dpMed/fileKnowledge/5_2015-03-02.pdf
ร,โรคฉี่หนู,Leptospirosis (uncomplicated),https://www.agnoshealth.com/diseases/โรคฉี่หนู/leptospirosis-uncomplicated,leptospirosis-uncomplicated,โรค โรคฉี่หนู (Leptospirosis (uncomplicated)) เกิดจากอะไร และวิธีการรักษาเบื้องต้นเป็นอย่างไร,โรคฉี่หนู หรือ Leptospirosis เป็นโรคติดเชื้อแบคทีเรียจากสัตว์สู่คน เชื้อก่อโรคจะปนออกมากับฉี่ของสัตว์ต่างๆ โดยหนูจะเป็นแหล่งแพร่เชื้อที่สำคัญที่สุด จึงเรียกว่า โรคฉี่หนู แต่อย่างไรก็ตามสัตว์อื่นๆ อย่างเช่น สุนัข วัว ควาย ก็สามารถมีเชื้อ และ แพร่เชื้อมาสู่คนได้เช่นเดียวกัน (เชื้อนี้ไม่ทำให้สัตว์มีอาการป่วย) โดยเชื้อจะถูกขับออกมากับฉี่ของสัตว์เหล่านี้มาอยู่ในดินที่ชื้นแฉะ น้ำท่วมขัง หรือตามสวนไร่นาที่มีน้ำขัง และเชื้อก็จะมีชีวิตอยู่ในสิ่งแวดล้อมเหล่านี้ได้นานเป็นเดือน เมื่อคนย่ำน้ำที่มีเชื้อฉี่หนูอยู่ เชื้อก็จะไชเข้าสู่ผิวหนังและทำให้คนป่วยได้,โรคฉี่หนู จะแสดงอาการภายในเวลาประมาณ 10 วันหลังได้รับเชื้อ ผู้ป่วยส่วนใหญ่จะไม่มีอาการ แต่ถ้ามีอาการ จะมีอาการที่ไม่รุนแรง และ มักหายเองได้ภายในเวลา 5 - 7 วัน คือ • มีไข้สูง • ปวดศีรษะ • ปวดกล้ามเนื้อ หรือ ข้อต่อต่างๆ โดยมักปวดมากบริเวณน่องขา • ตาแดง • เบื่ออาหาร คลื่นไส้อาเจียน • ท้องเสีย ถ่ายเหลว แต่มีผู้ป่วยราว 5-10% ที่อาการเหมือนจะดีขึ้น และ หายดีประมาณ 1-3 วัน หลังจากนั้นกลับทรุดลง เนื่องจากมีการพัฒนาของโรคไปสู่โรคฉี่หนูแบบรุนแรง ทำให้ต้องรับการรักษาในโรงพยาบาล โดยจะมีอาการเหล่านี้เกิดร่วมมากับไข้ ได้แก่ • ตัวตาเหลือง • มือบวม เท้าบวม • เจ็บหน้าอก หายใจลำบาก หายใจหอบเหนื่อย หรือไอปนเลือด • หัวใจเต้นผิดจังหวะ ทำให้ใจสั่นหน้ามืด • เยื่อหุ้มสมองอักเสบ ทำให้ปวดศีรษะมากหรือชักได้ • ปัสสาวะออกน้อยลง จากภาวะไตวายเฉียบพลัน,แพทย์จะวินิจฉัยจากอาการเป็นหลัก ถ้าผู้ป่วยมีอาการไม่รุนแรง โดยประวัติที่สำคัญที่สุดคือ • ประวัติการเดินลุยน้ำท่วมขัง หรือ ที่ชื้น • ประวัติสัมผัสมูลสัตว์ ในถิ่นที่มีโรคชุกชุม ภายใน2สัปดาห์ ก่อนเริ่มมีไข้ • ส่วนใหญโรคนี้จะพบมากในแถบอีสาน เช่น ขอนแก่น ศรีสะเกษ กาฬสินธุ์ อุบลราชธานี บุรีรัมย์ ดังนั้นการให้ประวัติที่ถูกต้องและครบถ้วนจึงเป็นจุดสำคัญที่สุดที่จะช่วยให้การวินิจฉัยถูกต้อง และได้รับการรักษาอย่างรวดเร็ว แต่ถ้าผู้ป่วยมีอาการรุนแรง แพทย์จะทำการตรวจวินิจฉัยเพิ่มเติม ทั้งการตรวจเลือดเพื่อประเมินการทำงานของตับ ไต การเอกซเรย์ปอด และ ดูคลื่นไฟฟ้าหัวใจร่วมด้วย ส่วนการเจาะเลือดเพื่อส่งตรวจหาเชื้อฉี่หนูนั้น ในปัจจุบันยังไม่สามารถทำได้ทุกโรงพยาบาล และสำหรับโรงพยาบาที่เจาะตรวจได้ อาจทราบผลเร็วที่สุดภายใน 1–2 วัน หรือถ้านานอาจทราบใน 1–2 สัปดาห์ การเจาะเลือดตรวจจึงไม่ค่อยเป็นที่นิยม,ส่วนมากโรคฉี่หนูมักไม่มีอาการรุนแรงและหายดีได้เอง แต่การรักษาโดยการให้ยาฆ่าเชื้อ ก็จะช่วยให้อาการหายเร็วขึ้น ป้องกันการเกิดอาการฉี่หนูแบบรุนแรง และ ป้องกันการกลับไปติดเชื้อซ้ำได้ • ยาฆ่าเชื้อที่ใช้ในการรักษา ได้แก่ ยากลุ่มเพนิซิลลิน (Penicillin) ซึ่งเป็นยาฆ่าเชื้อแบบฉีด หรือ ดอกซีไซคลิน (Doxycycline) ซึ่งเป็นยาฆ่าเชื้อแบบกิน ระยะเวลาในการรักษา คือ 5-7 วัน ผู้ป่วยต้องรับประทานยา หรือฉีดยาตามกำหนดให้ครบถ้วนแม้อาการจะดีขึ้นแล้วก็ตาม เพื่อให้แน่ใจว่าเชื้อแบคทีเรียถูกกำจัดจนหมด • ยาแก้ปวด อย่างไอบูโพรเฟน (Ibuprofen) หรือ พาราเซตามอล (Paracetamol) เพื่อลดอาการปวดศีรษะ มีไข้ และปวดกล้ามเนื้อได้ ในขณะที่ผู้ป่วยโรคฉี่หนูแบบรุนแรง จะต้องนอกรักษาที่โรงพยาบาล เพื่อให้น้ำเกลือและฉีดยาฆ่าเชื้อต่อเนื่อง ผู้ป่วยบางรายอาจออกจากโรงพยาบาลได้ภายในไม่กี่วัน แต่บางรายอาจต้องพักรักษาตัวที่โรงพยาบาล เป็นเวลาหลายสัปดาห์ ทั้งนี้ก็ขึ้นอยู่กับการตอบสนองต่อยาของผู้ป่วย และความเสียหายต่ออวัยวะภายในด้วย,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",• หญิงตั้งครรภ์เป็นคนไข้กลุ่มที่ต้องระวังเป็นพิเศษ เนื่องจากเชื้ออาจแพร่ไปสู่ทารกในครรภ์ และส่งผลให้เสียชีวิตได้ ดังนั้นหญิงตั้งครรภ์ที่มีอาการของโรคฉี่หนูจึงอาจต้องเข้ารับการรักษาในโรงพยาบาล และเฝ้าดูอาการอย่างใล้ชิด • ควรเฝ้าระวังอาการ หากมีอาการของโรคฉี่นูแบบรุนแรง เช่น ตัวตาเหลือง หายใจหอบเหนื่อย ไอเป็นเลือด ควรรีบพามาพบแพทย์ เพื่อให้การรักษาอย่างทันท่วงที,http://www.siphhospital.com/th/news/article/share/967
ร,ริดสีดวงทวาร,Hemorrhoids,https://www.agnoshealth.com/diseases/ริดสีดวงทวาร/hemorrhoids,hemorrhoids,โรค ริดสีดวงทวาร (Hemorrhoids) เกิดจากอะไร และวิธีการรักษาเบื้องต้นเป็นอย่างไร,ริดสีดวงทวาร หมายถึง การมีกลุ่มของหลอดเลือดดำ บริเวณปลายสุดของลำไส้ใหญ่และที่ขอบรูทวารหนัก โป่งพองและยื่นออกมา แบ่งเป็น 2 ชนิด • ริดสีดวงทวารชนิดเป็นภายใน หมายถึง ริดสีดวงทวารที่เกิดเหนือทวารหนักขึ้นไปตามปกติจะไม่โผล่ออกมาให้เห็นและคลำไม่ได้และมักจะถูกคลุมด้วยเยื่อลำไส้ใหญ่ตอนปลายสุดจะไม่ก่อให้เกิดความเจ็บปวดในขณะที่ยังไม่มีอาการแทรกซ้อน • ริดสีดวงทวารชนิดเป็นภายนอก หมายถึง ริดสีดวงที่เกิดขึ้นบริเวณปากรอยย่นของทวารหนัก สามารถมองเห็นและคลำได้หลอดเลือดที่โป่งพองจะถูกคลุมด้วยผิวหนังจึงอาจเกิดความเจ็บปวดได้เพราะผิวหนังมีปลายประสาทรับความรู้สึก สาเหตุของโรคริดสีดวงทวารโรคริดสีดวงทวารยังไม่สามารถสรุปได้อย่างชัดเจนถึงสาเหตุการเกิด แต่มีความเกี่ยวข้องกับแรงดันที่เพิ่มมากขึ้นของเส้นเลือดบริเวณทวารหนัก ทำให้เส้นเลือดเกิดการบวมหรือนูนจากแรงดันที่มีเพิ่มมากขึ้น ซึ่งมีความเป็นไปได้จากหลายสาเหตุ เช่น การเบ่งอุจจาระอย่างรุนแรง การนั่งถ่ายอุจจาระเป็นเวลานาน โรคอุจจาระร่วงเรื้อรัง อาการท้องผูก การตั้งครรภ์ โรคอ้วน การมีเพศสัมพันธ์ทางทวารหนัก การรับประทานอาหารที่มีกากใยน้อย หรือแม้แต่เนื้อเยื่อที่รองรับเส้นเลือดบริเวณลำไส้ใหญ่ส่วนปลายและทวารหนักเกิดการเสื่อมหรือขยายตัว,ระยะที่ 1 - มีเส้นเลือดดำโป่งพองในทวารหนักเวลาเบ่งถ่ายอุจจาระจะมีเลือดไหลออกมาด้วย ถ้าท้องผูกเลือดจะออกมากยิ่งขึ้น ระยะที่ 2 - อาการมากขึ้น หัวริดสีดวงทวารโตมากขึ้นเริ่มโผล่ออกมาพ้นทวารหนักแล้วเล็กน้อย เวลาเบ่งอุจจาระจะออกมาให้เห็นมากขึ้นแต่เวลาถ่ายอุจจาระเสร็จแล้วจะหดกลับเข้าไปภายในทวารหนักได้เอง ระยะที่ 3 – อาการรุนแรงมากยิ่งขึ้นเวลาถ่ายอุจจาระหัวริดสีดวงทวารจะโผล่ออกมามากกว่าเดิม หรือเวลาจาม ไอยกสิ่งของหนัก ๆ ที่ความเกร็ง เบ่งในท้องเกิดขึ้นหัวริดสีดวงทวารจะออกมาข้างนอกทวารหนักแล้วก็กลับเข้าที่เดิมไม่ได้ ต้องเอานิ้วมือดันๆ เข้าไปถึงจะเข้าไปอยู่ภายในทวารหนักได้ ระยะที่ 4 - ริดสีดวงกำเริบมาก โตมากขึ้น มองเห็นได้จากภายนอกอย่างชัดเจนเกิดอาการบวม อักเสบ อาการแทรกซ้อน รุนแรงมาก มีเลือดออกมาเสมอ อาจมีน้ำเหลืองเมือกลื่น และอุจจาระก็ยังตามออกมาอีกด้วยทำให้เกิดความสกปรกและมีอาการเปียกชื้นอยู่ตลอดเวลา อาจเกิดอาการคันด้วยบางทีอาจเน่าและอักเสบมากยิ่งขึ้น การติดเชื้อโรคเป็นไปได้ง่าย และเมื่อเลือดออกมาเรื่อย ๆ จะเกิดอาการซีด มีอาการอ่อนเพลีย น้ำหนักตัวลดลงจะเกิดอาการหน้ามืด,การวินิจฉัยใช้การซักประวัติและตรวจร่างกายเป็นหลักถ้าเป็นริดสีดวงชนิดภายนอกสามารถตรวจพบได้ทันที แต่ในกรณีที่เป็นริดสีดวงชนิดภายใน อาจจะต้องมีการตรวจทางทวารหนักด้วยการใช้นิ้วสอดและการส่องกล้องพิเศษประเภทอื่น ๆ เพื่อหาความผิดปกติและวินิจฉัยแยกโรคที่ถูกต้องเช่น • เอโนสโคป (Anoscope) • พรอคโตสโคป (Proctoscope) • กล้องส่องลำไส้ส่วนซิกมอยน์ (Sigmoidoscopy),• ระวังอย่าให้ท้องผูก ควรดื่มน้ำมาก ๆ และกินผักผลไม้มาก ๆ ถ้ายังท้องผูกอาจจะพิจารณาการทานยาระบาย • ถ้าปวดมากเนื่องจากมีการอักเสบ ให้กินยาแก้ปวด นั่งแช่ในน้ำอุ่นจัด ๆ วันละ 2-3 ครั้ง ๆ ละ 15-30 นาที และใช้ยาเหน็บริดสีดวงทวารจนอาการบรรเทาปกติใช้เวลาประมาณ 7-10 วัน • ถ้าผู้ป่วยมีอาการซีด พิจารณาให้ยาบำรุงเลือดเสริมธาตุเหล็ก • ถ้าหัวริดสีดวงหลุดออกข้างนอก ให้ใส่ถุงมือใช้ปลายนิ้วชุบสบู่ให้หล่อลื่นแล้วดันหัวกลับเข้าไป • ถ้าเป็นมากอาจพิจารณารักษาด้วยวิธีต่อไปนี้ • การฉีดยาเข้าที่หัวให้ฝ่อไป • ใช้ยางรัด ทำให้หัวฝ่อ • ใช้แสงเลเซอร์รักษา • รักษาโดยการผ่าตัด,"ศัลยแพทย์ลำไส้ใหญ่และทวารหนัก, ศัลยแพทย์เด็ก กรณีอายุน้อยกว่า 15 ปี",ถ้าเกิดภาวะแทรกซ้อนจากโรคริดสีดวงทวารควรไปพบแพทย์ ซึ่งอาจเกิดได้ดังนี้คือ • เกิดเส้นเลือดขอดบริเวณทวารหนัก จนทำให้เกิดหลอดเลือดบวมและมีการจับตัวเป็นลิ่มเลือดและกลายเป็นก้อนแข็งที่เรียกว่า ภาวะธรอมโบซิส (Thrombosis) ซึ่งมักเกิดกับริดสีดวงชนิดภายนอก ซึ่งคือระยะที่ 4 ของอาการของโรคนั่นเอง (ตามข้อมูลในส่วนของอาการของโรค) • เกิดภาวะเลือดออก หรือ ถ่ายเป็นเลือดปริมาณมากเกินกว่าที่ควรจะเป็น จากริดสีดวงเพียงอย่างเดียว ถ่ายเป็นสีดำยางมะตอย โลหิตจางจากการเสียเลือดขณะขับถ่าย หรือเกิดการติดเชื้อเป็นผลจากการรักษา,http://www.rcst.or.th/web-upload/filecenter/CPG/Hemorrhoid.html
ร,ริดสีดวงทวาร ที่มีภาวะแทรกซ้อน,Strangulated/Thrombosed Hemorrhoids,https://www.agnoshealth.com/diseases/ริดสีดวงทวารที่มีภาวะแทรกซ้อน/strangulatedthrombosed-hemorrhoids,strangulatedthrombosed-hemorrhoids,โรค ริดสีดวงทวาร ที่มีภาวะแทรกซ้อน (Strangulated/Thrombosed Hemorrhoids) เกิดจากอะไร และวิธีการรักษาเบื้องต้นเป็นอย่างไร,ริดสีดวงทวาร หมายถึง การมีกลุ่มของหลอดเลือดดำบริเวณปลายสุดของลำไส้ใหญ่และที่ขอบรูทวารหนักโป่งพองและยื่นออกมา แบ่งเป็น 2 ชนิด • ริดสีดวงทวารชนิดเป็นภายใน หมายถึง ริดสีดวงทวารที่เกิดเหนือทวารหนักขึ้นไปตามปกติจะไม่โผล่ออกมาให้เห็น และ คลำไม่ได้และมักจะถูกคลุมด้วยเยื่อลำไส้ใหญ่ตอนปลายสุด จะไม่ก่อให้เกิดความเจ็บปวดในขณะที่ยังไม่มีอาการแทรกซ้อน • ริดสีดวงทวารชนิดเป็นภายนอก หมายถึง ริดสีดวงที่เกิดขึ้นบริเวณปากรอยย่นของทวารหนัก สามารถมองเห็น และ คลำได้หลอดเลือดที่โป่งพองจะถูกคลุมด้วยผิวหนังจึงอาจเกิดความเจ็บปวดได้ เพราะผิวหนังมีปลายประสาทรับความรู้สึก สาเหตุของโรคริดสีดวงทวารโรคริดสีดวงทวารยังไม่สามารถสรุปได้อย่างชัดเจนถึงสาเหตุการเกิด แต่มีความเกี่ยวข้องกับแรงดันที่เพิ่มมากขึ้นของเส้นเลือดบริเวณทวารหนัก ทำให้เส้นเลือดเกิดการบวมหรือนูนจากแรงดันที่มีเพิ่มมากขึ้น ซึ่งมีความเป็นไปได้จากหลายสาเหตุ เช่น การเบ่งอุจจาระอย่างรุนแรง การนั่งถ่ายอุจจาระเป็นเวลานาน โรคอุจจาระร่วงเรื้อรัง อาการท้องผูก การตั้งครรภ์ โรคอ้วน การมีเพศสัมพันธ์ทางทวารหนัก การรับประทานอาหารที่มีกากใยน้อย หรือแม้แต่เนื้อเยื่อที่รองรับเส้นเลือดบริเวณลำไส้ใหญ่ส่วนปลายและทวารหนักเกิดการเสื่อมหรือขยายตัว ริดสีดวงทวารที่มีภาวะแทรกซ้อน คือเกิดเส้นเลือดขอดบริเวณทวารหนักจนทำให้เกิดหลอดเลือดบวม และ มีการจับตัวเป็นลิ่มเลือด และ กลายเป็นก้อนแข็งที่เรียกว่า ภาวะธรอมโบซิส (Thrombosis) และ ไม่สามารถดันกลับได้ด้วยตัวเอง,อาการของริดสีดวงทวารสามารถแบ่งได้ 4 ระยะด้วยกัน ซึ่งอาการของริดสีดวงทวารที่มีภาวะแทรกซ้อนก็คือระยะที่ 4 นั่นเอง ดังนี้ ระยะที่ 1 - มีเส้นเลือดดำโป่งพอง ในทวารหนักเวลาเบ่งถ่ายอุจจาระจะมีเลือดไหลออกมาด้วย ถ้าท้องผูกเลือดจะออกมากยิ่งขึ้น ระยะที่ 2 - อาการมากขึ้น หัวริดสีดวงทวารโตมากขึ้นเริ่มโผล่ออกมาพ้นทวารหนักแล้วเล็กน้อย เวลาเบ่งอุจจาระจะออกมาให้เห็นมากขึ้นแต่เวลาถ่ายอุจจาระเสร็จแล้วจะหดกลับเข้าไปภายในทวารหนักได้เอง ระยะที่ 3 – อาการรุนแรงมากยิ่งขึ้น เวลาถ่ายอุจจาระหัวริดสีดวงทวารจะโผล่ออกมามากกว่าเดิม หรือเวลาจาม ไอยกสิ่งของหนัก ๆ ที่ความเกร็ง เบ่งในท้องเกิดขึ้นหัวริดสีดวงทวารจะออกมาข้างนอกทวารหนักแล้วก็กลับเข้าที่เดิมไม่ได้ ต้องเอานิ้วมือดันๆ เข้าไปถึงจะเข้าไปอยู่ภายในทวารหนักได้ ระยะที่ 4 - ริดสีดวงกำเริบมาก โตมากขึ้น มองเห็นได้จากภายนอกอย่างชัดเจนเกิดอาการบวม อักเสบ อาการแทรกซ้อน รุนแรงมาก มีเลือดออกมาเสมอ อาจมีน้ำเหลืองเมือกลื่น และ อุจจาระก็ยังตามออกมาอีกด้วยทำให้เกิดความสกปรก และ มีอาการเปียกชื้นอยู่ตลอดเวลา อาจเกิดอาการคันด้วย บางทีอาจเน่าและอักเสบมากยิ่งขึ้น การติดเชื้อโรคเป็นไปได้ง่าย และ เมื่อเลือดออกมาเรื่อย ๆ จะเกิดอาการซีด มีอาการอ่อนเพลีย น้ำหนักตัวลดลง จะเกิดอาการหน้ามืด,การวินิจฉัยใช้การซักประวัติและตรวจร่างกายเป็นหลักถ้าเป็นริดสีดวงชนิดภายนอกและริดสีดวงทวารที่มีภาวะแทรกซ้อนสามารถตรวจพบได้ทันที แต่ในกรณีที่เป็นริดสีดวงชนิดภายใน อาจจะต้องมีการตรวจทางทวารหนักด้วยการใช้นิ้วสอดและการส่องกล้องพิเศษประเภทอื่น ๆ เพื่อหาความผิดปกติและวินิจฉัยแยกโรคที่ถูกต้องเช่น • เอโนสโคป (Anoscope) • พรอคโตสโคป (Proctoscope) • กล้องส่องลำไส้ส่วนซิกมอยน์ (Sigmoidoscopy),• ระวังอย่าให้ท้องผูก ควรดื่มน้ำมาก ๆ และกินผักผลไม้มาก ๆ ถ้ายังท้องผูกอาจจะพิจารณาการทานยาระบาย • ถ้าปวดมากเนื่องจากมีการอักเสบ ให้กินยาแก้ปวด นั่งแช่ในน้ำอุ่นจัด ๆ วันละ 2-3 ครั้ง ๆ ละ 15-30 นาที และใช้ยาเหน็บริดสีดวงทวารจนอาการบรรเทาปกติใช้เวลาประมาณ 7-10 วัน • ถ้าผู้ป่วยมีอาการซีด พิจารณาให้ยาบำรุงเลือดเสริมธาตุเหล็ก • ถ้าหัวริดสีดวงหลุดออกข้างนอกให้ใส่ถุงมือใช้ปลายนิ้วชุบสบู่ให้หล่อลื่นแล้วดันหัวกลับเข้าไป • ถ้าเป็นมากอาจพิจารณารักษาด้วยวิธีต่อไปนี้ • การฉีดยาเข้าที่หัวให้ฝ่อไป • ใช้ยางรัด ทำให้หัวฝ่อ • ใช้แสงเลเซอร์รักษา • รักษาโดยการผ่าตัด,"ศัลยแพทย์ลำไส้ใหญ่และทวารหนัก, ศัลยแพทย์เด็ก กรณีอายุน้อยกว่า 15 ปี",ผู้ป่วยที่มีอาการเข้าได้กับโรคริดสิดวงทวารที่มีภาวะแทรกซ้อน ตามกล่าวข้างต้นควรพบแพทย์ทันที,http://www.rcst.or.th/web-upload/filecenter/CPG/Hemorrhoid.html
ร,โรคภูมิแพ้จมูก,Allergic rhinitis,https://www.agnoshealth.com/diseases/โรคภูมิแพ้จมูก/allergic-rhinitis,allergic-rhinitis,โรค โรคภูมิแพ้จมูก (Allergic rhinitis) เกิดจากอะไร และวิธีการรักษาเบื้องต้นเป็นอย่างไร,โรคภูมิแพ้จมูก คือโรคที่มีการอักเสบของเนื้อเยื่อในจมูกที่ มีการบวม แดง และมีเมือกภายในโพรงจมูกมากกว่าปกติ ซึ่งโดยมากเกิดจากภูมิแพ้ เป็นความผิดปกติที่เกิดขึ้นจากการที่เยื่อบุจมูกมีความไวผิดปกติต่อสิ่งกระตุ้น หรือ สารก่อภูมิแพ้ อาทิ ควัน ไรฝุ่น แมลงสาบ รังแคแมว สุนัข เกสรละอองหญ้า เชื้อรา เป็นต้น ทำให้เมื่อได้สัมผัสกับสิ่งกระตุ้นดังกล่าว จะทำให้เกิดอาการ คัน ไอ จาม หรือน้ำมูกไหล,• จมูก มีน้ำมูกไหลใสๆ จมูกตัน จาม คันจมูก ทานอาหารไม่มีรสชาติ ปวดบริเวณใบหน้า • ตา มีอาการคันตา ตาแดง ขอบตาล่างคล้ำ (Allergic shinners) • คอและหู มีอาการ เจ็บคอ เสียงแหบ คันคอหรือคันหู • การนอนหลับ มีอาการ หายใจทางปาก ตื่นนอนกลางดึกบ่อยๆ เพลียอ่อนล้าตอนกลางวันที่เป็นผลมาจากการนอนไม่หลับ,การวินิจฉัยโรคภูมิแพ้จมูกมักมาจากการซักประวัติและตรวจร่างกาย ร่วมกับการตรวจทางห้องปฏิบัติการเพื่อตรวจหาถึงสาเหตุของการแพ้ของผู้ป่วย ซึ่งมี 2 วิธีคือ • การทดสอบผิวหนัง (Skin prick test) โดยการหยดน้ำยาสกัดสารก่อภูมิแพ้และน้ำยาเปรียบเทียบผลบวกและผลลบ บริเวณผิวหนังที่ท้องแขน หรือแผ่นหลัง แล้วสะกิดด้วยอุปกรณ์โดยเฉพาะ วิธีนี้ผู้ป่วยควรงดยาแก้แพ้ หรือยาต้านฮิสตามีนอย่างน้อย 1 สัปดาห์ก่อนมาทดสอบ • การตรวจสารก่อภูมิที่จำเพาะในเลือด (Specific lgE) คือ การตรวจหาอิมมูโนกอบบูลิน ชนิดอี (lgE) ที่จำเพาะต่อสารก่อภูมิแพ้แต่ละชนิดในเลือดผู้ป่วย ข้อดีของการตรวจชนิดนี้คือ ไม่ต้องงดยาแก้แพ้ หรือ ยาต้านฮิสตามีนก่อนมาตรวจเลือด,• การหลีกเลี่ยงหรือกำจัดสิ่งที่แพ้ โดยกำจัดหรือลดปริมาณของสารก่อภูมิแพ้ที่มีอยู่ในสิ่งแวดล้อมรอบตัวให้เหลือน้อยที่สุด โดยเฉพาะในห้องนอนซึ่งผู้ป่วยต้องใช้เวลาอยู่ในห้องนี้ 6-8 ชั่วโมงต่อวัน • การใช้ยาบรรเทาอาการ เช่น • ยาต้านฮิสตามีน ซึ่งจะได้ผลดีก็ต่อเมื่อให้ยาก่อนที่จะสัมผัสกับสารก่อภูมิแพ้ • ยาหดหลอดเลือด ทำให้หลอดเลือดหดตัวและเนื้อเยื่อในจมูกยุบบวมทำให้อาการคัดจมูกน้อยลง • ยาสเตียรอยด์พ่นจมูก โดยเป็นยาที่มีประสิทธิภาพในการรักษาโรคภูมิแพ้จมูกมากที่สุด • การฉีดวัคซีนภูมิแพ้ เป็นการรักษาโดยฉีดสารก่อภูมิแพ้ ที่คิดว่าเป็นสาเหตุที่ทำให้เกิดอาการ เข้าไปในร่างกายทีละน้อย แล้วค่อยๆเพิ่มจำนวน เพื่อให้สร้างภูมิต้านทานต่อสิ่งที่แพ้ วิธีนี้จะใช้สำหรับผู้ป่วยที่มีอาการมากและไม่สามารถควบคุมอาการได้ด้วยยา,"แพทย์ภูมิแพ้และภูมิคุ้มกัน, กุมารแพทย์ ภูมิแพ้และระบบภูมิคุ้มกัน กรณีอายุน้อยกว่า 15 ปี",เนื่องจากโรคจมูกอักเสบจากภูมิแพ้ เป็นโรคที่เป็นๆ หายๆ หรือเรื้อรังมีผลต่อคุณภาพชีวิต ด้านการเรียน การทำงาน สังคม การรักษาควรจะได้รับการดูแลเป็นระยะ เพื่อติดตามผลแทรกซ้อน และการใช้ยาอย่างถูกต้อง ส่วนการใช้วัคซีนภูมิแพ้นั้น สามารถเปลี่ยนการดำเนินโรคได้ ลดการใช้ยา หรือไม่มีอาการของโรค แต่ขึ้นอยู่กับอาการผู้ป่วยในแต่ละรายและดุลยพินิจของแพทย์ผู้รักษา ผู้ป่วยที่มีอาการดังต่อไปนี้ ควรพิจารณาพบแพทย์โดยด่วน • จมูกตัน หายใจเร็วหรือหายใจไม่ออก • น้ำมูกลักษณะเปลี่ยนแปลง เช่นมีสีเหลืองข้นคล้ายหนอง มีกลิ่นเหม็นผิดปกติ • มีไข้สูงโดยไม่ทราบสาเหตุ • มีอาการปวดบริเวณใบหน้าผิดปกติ,https://www.siphhospital.com/th/news/article/share/672/Allergicrhinitis
ล,เลือดออกช่องคลอดหลังหมดประจำเดือน,Post- menopausal bleeding unspecified,https://www.agnoshealth.com/diseases/เลือดออกช่องคลอดหลังหมดประจำเดือน/post-menopausal-bleeding-unspecified,post-menopausal-bleeding-unspecified,โรค เลือดออกช่องคลอดหลังหมดประจำเดือน (Post- menopausal bleeding unspecified) เกิดจากอะไร และวิธีการรักษาเบื้องต้นเป็นอย่างไร,ภาวะเลือดออกช่องคลอดหลังหมดประจำเดือน หมายถึง สตรีที่มีเลือดออกทางช่องคลอดหลังจากที่ไม่มีระดูติดต่อกันอย่างน้อย 12 เดือน โดยที่สตรีผู้นั้นอยู่ในควรอยู่ในช่วงวัยหมดระดู ช่วงปกติอยู่ที่อายุ 45 ถึง 55 ปี สาเหตุของเลือดออกหลังหมดประจำเดือนสามารถจำแนกตามตำแหน่งที่เกิดความผิดปกติ ได้ดังนี้ • สาเหตุจากโพรงมดลูก ได้แก่ • เยื่อบุโพรงมดลูกฝ่อบาง จากการขาดฮอร์โมนเอสโตรเจน เกิดการเสียดสีระหว่างเยื่อบุโพรงมดลูก เกิดการอักเสบเรื้อรัง ส่งผลทำให้เกิดเลือดออกได้ • ติ่งเนื้อในพรงมดลูก เป็นเนื้องอกที่ไม่อันตราย เป็นสาเหตุที่พบบ่อยที่ทำให้เกิดเลือดออกในช่วงใกล้หมดระดู หรือช่วงหมดระดูระยะเริ่มต้น ซึ่งเนื้องอกชนิดนี้ สามารถถูกกระตุ้นได้ด้วยฮอร์โมนเอสโตรเจน • เยื่อบุโพรงมดลูกหนาตัวผิดปกติ เนื่องจากในสตรีที่หมดระดูไปแล้ว จะขาดฮอร์โมนเอสโตรเจน ทำให้เยื่อบุโพรงมดลูกไม่เจริญขึ้น ดังนั้นภาวะเยื่อบุโพรงมดลูกที่หนาตัวผิดปกติ ถือว่าเป็นภาวะผิดปกติ จำเป็นต้องหาสาเหตุ ซึ่งอาจเกิดจากที่มีฮอร์โมนผิดปกติจากเนื้องอกที่รังไข่ หรือต่อมหมวกไต หรืออาจเป็นฮอร์โมนที่ได้รับจากภายนอกก็ได้ • มะเร็งเยื่อบุโพรงมดลูก พบได้ประมาณร้อยละ 10 ของสตรีที่มีเลือดออกหลังวัยหมดระดู โดยอุบัติการณ์เพิ่มตามอายุที่มากขึ้น • สาเหตุนอกโพรงมดลูก ได้แก่ • ภาวะช่องคลอดแห้ง เนื่องจากขาดฮอร์โมนเอสโตรเจน ทำให้เยื่อบุช่องคลอดสีซีด แห้ง ถ้ามีการอักเสบเกิดขึ้น เยื่อบุผิวที่บางจะเปื่อยยุ่ยง่าย และอาจมีจุดเลือดออก หรือมีแผลเกิดขึ้นทำให้มีเลือดออกได้ง่าย • เนื้องอกมะเร็งบริเวณที่ปากมดลูก ช่องคลอด หรือ อวัยวะเพศ • เนื้องอกที่รังไข่ที่สามารถฮอร์โมนเอสโตรเจนได้ • สาเหตุที่ไม่ได้มาจากอวัยวะสืบพันธุ์ เช่น ท่อทางเดินปัสสาวะอักเสบ ลำไส้อักเสบ ริดสีดวงทวารหนัก หรือความผิดปกติการแข็งตัวของเลือด ซึ่งอาจทำให้เข้าใจผิดว่าเลือดที่ออกมาจากอวัยวะสืบพันธุ์ได้,สตรีที่มีภาวะเลือดออกช่องคลอดหลังหมดประจำเดือน มักจะมีเลือดออกกะปริบกะปรอย ปริมาณเลือดที่ออกแต่ละครั้งมีมากหรือน้อยแล้วแต่สาเหตุการเกิดโรค และระยะเวลาที่เป็นโรค ในกรณีที่มีเลือดออกทางช่องคลอดมาก หรือเป็นมาระยะเวลายาวนาน อาจมาด้วยอาการซีด อ่อนเพลีย เหนื่อยง่าย หน้ามืดร่วมด้วยได้,แพทย์จะทำการซักประวัติเกี่ยวกับประจำเดือน เลือดที่อออกผิดปกติ ประวัติมะเร็งในครอบครัว ประวัติการคุมกำเนิดหรือใช้ยาฮอร์โมน และถามหาอาการร่วมอื่นๆที่จะช่วยบ่งชี้โรคโรคได้ ร่วมกับการตรวจภายใน เพื่อหารอยโรคในช่องคลอด ติ่งเนื้อที่ปากมดลูก เนื้องอกมดลูก หากยังไม่สามารถวินิจฉัยโรคได้จากการตรวจภายในเบื้องต้น จะมีการตรวจเพิ่มเติมอื่นๆต่อไป ได้แก่ • การตรวจอัลตราซาวนด์ เพื่อหารอยโรคในโพรงมดลูก กล้ามเนื้อมดลูกและรังไข่ ซึ่งสามารถท่าได้ทั้งทางช่องคลอดและทวารหนัก จะให้ผลการตรวจที่ชัดเจนกว่าการตรวจอัลตร้าซาวนด์ทางหน้าท้อง • ตรวจอัลตราซาวนด์พร้อมกับฉีดน้ำเกลือเข้าโพรงมดลูก ช่วยเพิ่มความแม่นย่าในการตรวจหารอยโรคในโพรงมดลูก โดยน้ำเกลือที่ฉีดเข้าในโพรงมดลูกจะทำให้มองเห็นรอยโรคแยกออกจากเยื่อบุมดลูกได้ชัดเจนขึ้น • การขูดมดลูก จะทำเพื่อการรักษา เพื่อหยุดเลือด ร่วมกับการนำชิ้นเนื้อที่ขูดได้ไปตรวจวินิจฉัยต่อไป • การดูดชิ้นเนื้อในโพรงมดลูก เพื่อนำเซลล์มาตรวจทางพยาธิวิทยา โดยวิธีนี้มีความเจ็บปวดน้อยกว่าการขูดมดลูก สามารถทำได้ในห้องตรวจจึงเป็นการตรวจที่นิยมมากขึ้น เพื่อทดแทนการขูดมดลูก • การตรวจโดยการส่องกล้องในโพรงมดลูก เป็นวิธีที่มีความแม่นย่าสูงสุดและยังสามารถให้การรักษาได้ในคราวเดียวกัน แต่มีข้อจำกัดคือ เป็นการตรวจที่มีค่าใช้จ่ายสูง และต้องการนรีแพทย์ที่มีความเชี่ยวชาญเป็นผู้ทำการตรวจ,การรักษาขึ้นอยู่กับสาเหตุที่ตรวจพบ เช่น • ถ้าโพรงมดลูกบางเกินไปก็ให้ยาฮอร์โมนเสริม • มีเนื้องอกหรือติ่งเนื้อในโพรงมดลูกก็ต้องผ่าตัดเอาออก แล้วเอาชิ้นเนื้อไปตรวจทางพยาธิวิทยาเพิ่มเติม • ถ้าถึงขั้นเป็นมะเร็งก็ต้องผ่าตัดมดลูกออก ร่วมกับการให้เคมีบำบัด หรือฉายแสงรังสีรักษา • ในรายที่เป็นมากเลือดออกมากอาจจะต้องทำการขูดมดลูกเพื่อหยุดเลือดก่อน แล้วนำชิ้นเนื้อที่ขูดได้ไปตรวจวินิจฉัยต่อไป,สูตินรีแพทย์,ภาวะเลือดออกผิดปกติจากโพรงมดลูกเกิดได้จากหลายสาเหตุมากมาย ซึ่งสาเหตุเป็นได้ตั้งแต่สาเหตุเล็กน้อยไปจนถึงสาเหตุที่อันตราย เช่น มะเร็งปากมดลูก ดังนั้นผู้ที่มีอาการควรเข้าไปพบแพทย์เพื่อตรวจหาสาเหตุและรักษาสาเหตุนั้นๆต่อไป,https://w1.med.cmu.ac.th/obgyn/index.php?option=com_content&view=article&id=1084:postmenopausal-bleeding&catid=45&Itemid=561 https://www.health.harvard.edu/womens-health/postmenopausal-bleeding-dont-worry-but-do-call-your-doctor
ล,เลือดออกทางเดินอาหารส่วนต้น,UGIB unspecified,https://www.agnoshealth.com/diseases/เลือดออกทางเดินอาหารส่วนต้น/ugib-unspecified,ugib-unspecified,โรค เลือดออกทางเดินอาหารส่วนต้น (UGIB unspecified) เกิดจากอะไร และวิธีการรักษาเบื้องต้นเป็นอย่างไร,"ทางเดินอาหารคนเราประกอบด้วย หลอดอาหาร, กระเพาะอาหาร, ลำไส้เล็ก, ลำไส้ใหญ่และทวารหนัก โดยทางเดินอาหารส่วนต้นจะประกอบไปด้วย หลอดอาหาร, กระเพาะอาหารไปจนถึงลำไส้เล็กส่วยต้น การมีเลือดเกิดจากตำแหน่งใดตำแหน่งหนึ่ง หรือหลายๆ ตำแหน่งจากอวัยวะเหล่านี้ การมีเลือดออกบางครั้งเกิดขึ้นโดยที่เราไม่ได้สังเกต ซึ่งการตรวจต้องตรวจจากอุจจาระเพื่อหาเลือดปริมาณน้อยๆ ที่ตามองไม่เห็น สาเหตุที่มักทำให้เกิดอาการเลือดออกในทางเดินอาหารส่วนต้น เช่น • แผลในกระเพาะอาหาร เป็นสาเหตุหลักของภาวะเลือดออกทางเดินอาหารส่วนต้น โดยแผลที่เกิดขึ้นบริเวณเยื่อบุกระเพาะอาหารและลำไส้เล็กส่วนต้นมักมีสาเหตุมาจากเชื้อแบคทีเรียเอชไพโลไร (H. Pylori) กรดในกระเพาะอาหาร หรือการใช้ยาแก้อักเสบในกลุ่มเอ็นเสด (NSAIDs) • การฉีกขาดของเยื่อบุหลอดอาหาร เยื่อบุหลอดอาหารที่ฉีดขาดอาจส่งผลให้ผู้ป่วยมีเลือดออกในปริมาณมาก โดยมักพบได้ในผู้ที่ดื่มแอลกอฮอล์เป็นปริมาณมาก • เส้นเลือดขอดในหลอดอาหาร ส่วนใหญ่จะพบได้ในผู้ป่วยโรคตับที่รุนแรง โดยเส้นเลือดขอดในหลอดอาหารอาจส่งผลให้มีเลือดออกในทางเดินอาหารได้เช่นกัน • หลอดอาหารอักเสบ มักเป็นผลมาจากภาวะกรดไหลย้อนซึ่งเป็นภาวะที่กล้ามเนื้อหูรูดบริเวณส่วนปลายของหลอดอาหารทำงานผิดปกติ กรดในกระเพาะอาหารจึงไหลย้อนขึ้นมาทำลายหลอดอาหาร อาจทำให้เกิดแผลและเลือดออกในบริเวณดังกล่าว","ผู้ป่วยที่มีภาวะเลือดออกทางเดินอาหารส่วนต้น จะมีอาการดังต่อไปนี้ • อาเจียนเป็นเลือด, มีเลือดปน, หรือมีลักษณะสีคล้ายกาแฟดำถ้าเลือดนั้นโดนย่อยโดยน้ำย่อยภายในกระเพาะอาหาร • ถ่ายอุจจาระเป็นสีดำคล้าย ยางมะตอย มีกลิ่นเหม็นกว่าปกติ • คลื่นไส้ อาเจียน • บางครั้งจะมีอาการปวดท้องบริเวณลิ้นปี่ร่วมด้วยได้ • หน้ามืด เวียนศีรษะ ในกรณีที่มีเลือดออกปริมาณมาก",นอกจากการซักประวัติและตรวจร่างกายโดยแพทย์แล้ว แพทย์สามารถตรวจวินิจฉัยโรคได้จากการตรวจต่อไปนี้ • การตรวจเลือด เพื่อดูการแข็งตัวของเลือด เกล็ดเลือด และการทำงานของตับ • การตรวจอุจจาระ เพื่อช่วยยืนยันว่ามีเลือดออกภายในทางเดินอาหาร • การใส่สายสวนเข้าทางจมูกไปยังกระเพาะอาหาร เพื่อระบายสิ่งที่อยู่ภายในกระเพาะอาหารออกและอาจช่วยบอกบริเวณที่เลือดออก • การส่องกล้องตรวจกระเพาะอาหารและลำไส้เล็กส่วนต้น (Upper endoscopy) เพื่อตรวจสอบความผิดปกติที่อาจเกิดขึ้นในกระเพาะอาหารและลำไส้เล็กส่วนต้น โดยแพทย์จะสอดเครื่องมือที่เป็นท่อขนาดเล็กและมีกล้องขนาดเล็กติดอยู่ที่ส่วนปลายเข้าไปทางปากของผู้ป่วย • การตรวจเอกซเรย์คอมพิวเตอร์ (CT Scan) บริเวณท้อง เพื่อตรวจหาจุดที่มีเลือดออกหรือความผิดปกติภายในระบบทางเดินอาหาร,การรักษาภาวะเลือดออกทางเดินอาหารส่วนต้น จะขึ้นอยู๋กับสาเหตุของการเลือดออกเป็นหลัก ซึ่งสามารถทราบได้จากการตรวจเพิ่มเติมว่าเลือดออกบริเวณใดตามที่กล่าวไว้ข้างต้น แต่ทั้งนี้การรักษาที่นิยมในปัจจุบันจะเป็นการส่องกล้องทางเดินอาหารเป็นหลัก ร่วมไปกับการให้ยาทางเส้นเลือดเพื่อลดกรดในกระเพาะอาหาร และการให้ส่วนประกอบของเลือดทดแทนในกรณ๊ที่ผู้ป่วยมีภาวะซีดอย่างรุนแรง ส่วนใหญ่แล้วนั้นการรักษาแบบประคับประคองมักเพียงพอในการทำให้เลือดหยุดไหลได้เอง,"อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี",ผู้ที่มีอาการที่เข้าได้กับภาวะเลือดออกทางเดินอาหารส่วนต้น ควรพิจารณาพบแพทย์เพื่อรับการตรวจรักษาต่อไปโดยเร็ว ปริมาณเลือดที่อาเจียนออกมาหรือถ่ายออกมา ไม่ได้บ่งบอกว่ามีเลือดออกอีกมากเพียงใดภายในทางเดินอาหาร,https://www.phyathai-sriracha.com/pytsweb/index.php?page=modules/knowledgepage&knowid=294 https://www.aafp.org/afp/2012/0301/p469.html
ล,ลำไส้อุดตัน,Gut Obstruction,https://www.agnoshealth.com/diseases/ลำไส้อุดตัน/gut-obstruction,gut-obstruction,โรค ลำไส้อุดตัน (Gut Obstruction) เกิดจากอะไร และวิธีการรักษาเบื้องต้นเป็นอย่างไร,ลำไส้อุดตัน (Gut Obstruction) เป็นคำเรียกรวมของภาวะที่มีการอุดตันของลำไส้ ไม่ว่าจะเป็นส่วนของลำไส้ใหญ่หรือลำไส้เล็ก เกิดได้จากภาวะที่มีสิ่งอุดตันหรือมีการรบกวนการบีบตัวของลำไส้ ทำให้อาหารหรือของเหลวต่าง ๆ เคลื่อนผ่านไม่ได้ตามปกติ ทำให้เกิดอาการต่างๆขึ้นมา อาการที่เกิดขึ้นมักบอกถึงตำแหน่งการอุดตันของลำไส้ โดยลำไส้อาจเกิดการอุดตันเพียงบางส่วน หรือ อุดตันได้ทั้งหมด เมื่อลำไส้เกิดการอุดตันเส้นเลือดที่ไปหล่อเลี้ยงลำไส้ส่วนนั้น มักจะโดนยับยั้งเช่นกัน ทำให้ลำไส้ส่วนนั้นเกิดการตายได้ สาเหตุของลำไส้อุดตันสามารถเกิดได้จากหลายสาเหตุ เช่น ท้องผูกรุนแรง พังผืดในลำไส้ ลำไส้ทำงานผิดปกติ มะเร็งในลำไส้ เป็นต้น,ลำไส้อุดตันอาจแสดงออกได้หลายอาการขึ้นอยู่กับตำแหน่งของลำไส้ที่อุดตัน เช่น • เบื่ออาหาร • ลมหายใจมีกลิ่นเหม็น • ช่องท้องมีเสียงดังผิดปกติ อาการซึ่งเป็นผลมาจากการอุดตันที่ลำไส้เล็ก เช่น • ปวดท้องรุนแรงบริเวณใต้ซี่โครง หรือ สะดือ มีอาการเป็น ๆ หาย ๆ • คลื่นไส้ อาเจียน • ไม่สามารถผายลมได้ • ท้องโต ท้องอืด แน่นท้อง หรือ อาจกดแล้วเจ็บที่บริเวณท้อง อาการที่เป็นผลมาจากการอุดตันที่ลำไส้ใหญ่ • ท้องอืด แน่นท้อง • ปวดท้อง อาการจะรุนแรงหรือไม่ ขึ้นอยู่กับสาเหตุของการอุดตัน • ท้องผูกในช่วงที่เกิดการอุดตันของลำไส้หรือก่อนหน้านั้นเป็นเวลาหลายเดือน • เลือดออกทางทวารหนัก • ท้องเสียหรือท้องร่วง ของเหลวในอุจจาระเล็ดลอดผ่านลำไส้ที่เกิดการอุดตันเพียงบางส่วน,• การเอกซเรย์ที่บริเวณช่องท้อง (Abdomen series) เพื่อยืนยันการเกิดลำไส้อุดตัน • การตรวจเอกซเรย์คอมพิวเตอร์ (CT Scan) เพื่อการวินิจฉัยหาสาเหตุและตำแหน่งที่ลำไส้อุดตัน • การอัลตราซาวด์ (Ultrasound abdomen) มักใช้วินิจฉัยลำไส้อุดตันที่พบในเด็กหรือเด็กที่มีภาวะลำไส้กลืนกันร่วมด้วย • การสวนโดยใช้ลมหรือแป้งแบเรี่ยม (Barium enema) เข้าไปที่ลำไส้ผ่านทางทวารหนักเพื่อแสดงลักษณะของลำไส้ • การส่องกล้องตรวจลำไส้ใหญ่และทวารหนัก (Colonoscopy) ในกรณีที่ลำไส้ใหญ่อุดตัน,โดยส่วนใหญ่ การรักษาลำไส้อุดตันมักต้องผ่าตัด แต่จะมีทางเลือกในการรักษาลำไส้อุดตันตามสาเหตุและอาการของผู้ป่วย โดยมีแนวทางดังต่อไปนี้ • การใส่สายยางผ่านทางจมูก (NG tube) เพื่อดูดเอาอากาศและของเหลวออกจากกระเพาะอาหารทำให้อาการบวมที่บริเวณช่องท้องลดลง และบรรเทาอาการปวดและอืดแน่นท้อง • การรักษาลำไส้อุดตันบางส่วน (Partial gut obstruction) ในขั้นนี้ น้ำหรืออาหารยังเคลื่อนตัวผ่านลำไส้ได้บ้าง แพทย์อาจให้รับประทานเหลวในระยะแรก หากพบว่าผู้ป่วยมีอาการดีขึ้น อาจจะไม่มีความจำเป็นในการผ่าตัด หากพบว่าอาการไม่ดีขึ้นอาจต้องรักษาด้วยการผ่าตัดร่วมด้วย • การรักษาลำไส้อุดตันทั้งหมด (Complete gut obstruction) ในขั้นนี้น้ำหรืออาหารจะไม่สามารถเคลื่อนตัวผ่านลำไส้ได้เลย แพทย์จะผ่าตัดเพื่อนำสิ่งอุดตันออกจากลำไส้ หรือ ผ่าตัดลำไส้ส่วนที่เสียหายออก,"ศัลยแพทย์, ศัลยแพทย์เด็ก กรณีอายุน้อยกว่า 15 ปี",ผู้ป่วยที่มีอาการที่เข้าได้กับลำไส้อุดตันควรรีบไปพบแพทย์หากมีอาการปวดท้องรุนแรง หรืออาการอื่น ๆ ของภาวะลำไส้อุดตัน ถ้าปล่อยไว้หรือไม่รักษาอาจนำไปสู่ภาวะแทรกซ้อน เช่นเนื้อเยื่อลำไส้ขาดเลือดจนตายที่มีอาการรุนแรงหรือเป็นอันตรายต่อชีวิตได้,https://med.mahidol.ac.th/th/vdo/healthclip/29oct2020-1051
ล,เลือดออกจากถุงผนังลำไส้,Bleeding Diverticulosis,https://www.agnoshealth.com/diseases/เลือดออกจากถุงผนังลำไส้/bleeding-diverticulosis,bleeding-diverticulosis,โรค เลือดออกจากถุงผนังลำไส้ (Bleeding Diverticulosis) เกิดจากอะไร และวิธีการรักษาเบื้องต้นเป็นอย่างไร,ในทางเดินทางของเราบางครั้งสามารถมีความผิดโดยจะมีกระเปาะเล็กๆอยู่บริเวณผนังลำไส้ได้ เรียกว่าถุงผนังลำไส้ (Diverticula) คนที่มีถุงผนังลำไส้นี้ จะไม่มีอาการอะไรในคนส่วนใหญ่ โรคเลือดออกจากถุงผนังลำไส้สามารถเกิดได้เมื่อเส้นเลือดเล็กๆในถุงผนังลำไส้แตกออก ซึ่งจะทำให้มีเลือดออกอยู่ในทางเดินอาหาร โดยปกติจะไม่มีอาการปวดท้องร่วมด้วยแต่อย่างใด และ พบว่าเป็นสาเหตุประมาณ 50% ของการเกิดเลือดออกทางทวารหนักโดยที่ไม่มีอาการปวดท้องร่วมด้วม,โดยปกติคนที่เป็นโรคเลือดออกจางถุงผนังลำไส้จะมีอาการคือ มีเลือดออกจากรูทวารหนัก โดยที่ไม่มีอาการปวดท้องร่วมด้วย โดยลักษณะของเลือดสามารถเป็นเลือดสด หรือ เลือดเก่าๆสีแดงคล้ำก็ได้ คนที่มีถุงผนังลำไส้ ยังมีโอกาสที่จะเกิดการอักเสบของถุงผนังลำไส้ได้เช่นกัน โดยจะมีอาการดังนี้ร่วมด้วยได้ • มีอาการกดเจ็บหรือปวดเกร็งที่ท้องส่วนล่างบริเวณด้านซ้ายหรือด้านขวา โดยอาจปวดเรื้อรังและรุนแรง • มีไข้สูง หนาวสั่น • ท้องอืด • เบื่ออาหาร • ท้องผูก หรือ ท้องเสีย • รู้สึกคลื่นไส้ หรือ อาเจียน • เหนื่อย อ่อนเพลีย,• การตรวจเลือด เพื่อหาร่องรอยของการอักเสบ • การตรวจดูระดับความเข้มข้นของเลือด (Hematocrit : Hct) เพื่อดูว่ามีภาวะเลือดจาง หรือ ซีดหรือไม่ • การส่องกล้องตรวจลำไส้ใหญ่ เพื่อตรวจดูความผิดปกติของลำไส้ • การเอกซเรย์คอมพิวเตอร์ (CT Scan) วิธีนี้ช่วยให้แพทย์เห็นภาพของระบบทางเดินอาหารทั้งหมด ในบางกรณีอาจทำร่วมกับการส่องกล้อง • การตรวจอัลตร้าซาวน์ทางหน้าท้อง (Abdominal ultrasound) เพื่อช่วยหาสาเหตุอื่นๆที่อาจเป็นไปได้,ผู้ป่วยส่วนใหญ่ที่มีอาการของโรคเลือดออกทางถุงผนังลำไส้สามารถเลือดหยุดได้เอง อย่างไรก็ตามผู้ป่วยยังต้องการการตรวจเพิ่มเติมหรือการรักษาเพิ่มเติมเพื่อให้เลือดหยุดไหล การรักษาที่ใช้อาจมีดังต่อไปนี้ • การส่องกล้องตรวจลำไส้ใหญ่ (Colonoscopy) • การเอกซเรย์ดูเส้นเลือดแดง (angiography) ว่ามีความผิดปกติในบริเวณใด โดยใช้สายสวนใส่เข้าไปในเส้นเลือด และใช้สารทึบรังสีฉีดเข้าไปในเส้นเลือดดำหรือเส้นเลือดแดงเพื่อให้เห็นภาพ เส้นเลือดได้ชัดเจนขึ้น • การผ่าตัด (Surgery),"ศัลยแพทย์ลำไส้ใหญ่และทวารหนัก, กุมารแพทย์ ระบบทางเดินอาหาร กรณีอายุน้อยกว่า 15 ปี","คนทั่วไปไม่ควรมีเลือดออกจากทางเดินอาหาร ไม่ว่าจะเป็นทางการอาเจียน หรือ เลือดออกทางทวารหนัก โดยเฉพาะถ้ามีเลือดปริมาณมากจนมีอาการของความดันโลหิตตก เช่น กระสับกระส่าย กระหายน้ำมาก, มือเท้าเย็น ตัวเย็น แต่มีเหงื่อออก, ปัสสาวะออกน้อยลง, ชีพจรเบาเร็ว หรือความดันโลหิตต่ำลง, ซึมลง และ ปลายมือปลายเท้ามีสีคล้ำหรือซีดลง ควรรีบไปพบแพทย์โดยเร็วที่สุด",http://colorectalchula.com/wp-content/uploads/2017/07/ColoanalEmergency.pdf
ล,ลำไส้อักเสบติดเชื้อ,Bacterial gastroenteritis,https://www.agnoshealth.com/diseases/ลำไส้อักเสบติดเชื้อ/bacterial-gastroenteritis,bacterial-gastroenteritis,โรค ลำไส้อักเสบติดเชื้อ (Bacterial gastroenteritis) เกิดจากอะไร และวิธีการรักษาเบื้องต้นเป็นอย่างไร,ลำไส้อักเสบ สามารถเกิดจากการติดเชื้อได้ ไม่ว่าจะเป็นจากเชื้อไวรัสหรือเชื้อแบคทีเรีย ในที่นี้ลำไส้อักเสบติดเชื้อจะหมายถึงการติดเชื้อที่มาจากเชื้อแบคทีเรีย ลำไส้อักเสบที่ติดเชื้อแบคทีเรียมักจะมีอาการรุนแรงกว่าการติดเชื้อไวรัส ในปกติแล้วนั้นระบบทางเดินอาหารของคนเรา จะมีเชื้อแบคทีเรียเป็นปกติอยู่แล้ว โดยที่ไม่ได้ทำอันตรายต่อร่างกาย แต่จะมีเชื้อบางสายพันธ์ุที่สามารถทำอันตรายต่อร่างกายได้ เมื่อเรารับเชื้อแบคทีเรียเข้าไปในร่างกายไม่ทางใดก็ทางหนึ่ง จะสามารถทำให้ลำไส้อักเสบได้ การติดเชื้อแบคทีเรียสามารถเกิดภาวะแทรกซ้อนได้โดยการที่เชื้อแบคทีเรียเดินทางไปอวัยวะอื่นๆของร่างกายตามกระแสเลือด หรือที่เรียกว่าการติดเชื้อในกระแสเลือด,การติดเชื้อแบคทีเรียในทางเดินอาหารสามารถมีอาการรุนแรงได้มากกว่า การอักเสบจากสาเหตุอื่นๆ โดยที่อาการของแต่ละโรคจะมีอาการแตกต่างกันไปขึ้นอยู่กับเชื้อแบคทีเรียนั้นๆ แต่โดยทั่วไปแล้วจะมีอาการร่วมกัน ดังนี้ • ท้องเสีย อาจเป็นน้ำเหลว หรือมีเลือดปนก็ได้ และ อาการท้องเสียสามารถเป็นได้ตั้งแต่ อาการน้อยจนถึงอาการมาก • ปวดท้องบิดๆ • อาเจียน (ผู้ป่วยเด็กมักมีอาการอาเจียนเด่นมากกว่า),โดยทั่วไป โรคลำไส้อักเสบที่เกิดจากเชื้อแบคทีเรีย สามารถวินิจฉัยได้จากการซักประวัติและตรวจร่างกาย โดยที่ไม่ต้องตรวจเพิ่มเติมทางห้องปฏิบัติการ แต่ในบางครั้ง ถ้าผู้ป่วยมีอาการรุนแรง แพทย์อาจจะพิจารณาตรวจเลือดเพื่อหาสาเหตุที่อันตราย หรือ ตรวจเพื่อดูว่ามีค่าเกลือแร่ผิดปกติหรือไม่ จากการที่เสียน้ำในร่างกายหรือ เสียเกลือแร่ไปพร้อมกับการอาเจียนหรือถ่ายท้อง,"• การประคับประคองตามอาการ เป็นการรักษาส่วนใหณ่ ได้แก่ การดื่มน้ำทดแทนให้เพียงพอ การรับประทานอาหารทดแทนพลังงานที่เสียไป โดยอาหารที่แนะนำคืออาหารอ่อน, อาหารที่ย่อยง่าย, หรืออาหารที่มีไขมันน้อย • ยารักษาที่สามารถหาได้เองตามร้านขายยา อันได้แก่เกลือแร่ชนิดชงเอง, ยาแก้คลื่นไส้/อาเจียน, ยาแก้ปวดท้อง ซึ่งสามารถหาได้และเข้าถึงง่าย • ยาปฏิชีวนะ/ยาฆ่าเชื้อ เนื่องจากโรคนี้มีสาเหตุจากการติดเชื้อแบคทีเรีย การรับประทานยาฆ่าเชื้อจึงสามารถช่วยทำให้อาการดีขึ้นได้ แต่ทั้งนี้การเลือกใช้ยาฆ่าเชื้อยังขึ้นอยู่กับแพทย์พิจารณาอีกครั้ง ในผู้ที่ไม่ได้มีอาการรุนแรงอาจจะไม่มีความจำเป็นต้องรับประทานยาฆ่าเชื้อเช่นกัน • ควรรับประทานอาหาร หรือ ดื่มน้ำ ถึงแม้ว่าจะยังมีอาการถ่ายท้อง หรือ อาเจียนก็ตาม ในทางกลับกัน การที่ไม่รับประทานอาจจะทำให้อาการของโรครุนแรงขึ้น เนื่องจากร่างกายขาดน้ำและสารอาหารที่จำเป็น จึงแนะนำรับประทานให้มากที่สุดเท่าที่จะทำได้ โดยมีวิธีแก้ไขโดยการรับประทานบ่อยๆแต่ทีละน้อยๆแทน","อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี",ผู้ป่วยที่มีอาการรุนแรงดังต่อไปนี้ ควรรีบไปพบแพทย์ทันที และไม่ควรซื้อยามารับประทานเอง เพราะอาจทำให้อาการแย่ลงได้ • มีสัญญาณของภาวะขาดน้ำ เช่น • ปากแห้ง กระหายน้ำอย่างมาก ปัสสาวะน้อยหรือไม่ปัสสาวะเลย ปัสสาวะมีสีเข้ม หัวใจเต้นเร็ว ความดันโลหิตต่ำ อ่อนเพลีย วิงเวียนศีรษะ และหน้ามืด เป็นต้น • เด็กและทารกที่มีภาวะขาดน้ำ นอกจากอาการผิดปกติข้างต้นแล้ว อาจมีอาการอื่น ๆ ร่วมด้วย เช่น ตาโบ๋ ขม่อมยุบ มีน้ำตาไหลออกมาน้อยหรือไม่มีน้ำตาขณะร้องไห้ เป็นต้น • ท้องเสียติดต่อกัน โดยอาการไม่ดีขึ้นเลย หรือเป็นเวลานานหลายวัน ร่วมกับทานไม่ได้เลย • อาเจียนถี่หรืออาเจียนอย่างต่อเนื่องนานกว่า 12 ชั่วโมง • มีเลือดปนในอาเจียนหรืออุจจาระ • ตามัวหรือมองเห็นไม่ชัด • ปวดท้องอย่างรุนแรงและมากขึ้นเรื่่อยๆ โดยอาการปวดไม่ลดลงหลังจากอุจจาระไปแล้ว • ท้องเสียร่วมกับมีไข้สูงเกิน 38 องศาเซลเซียส นอกจากนี้ บุคคลที่อยู่ในกลุ่มเสี่ยงควรรีบไปพบแพทย์ทันทีหากพบว่ามีอาการบ่งชี้ของภาวะลำไส้อักเสบ ได้แก่ ผู้หญิงตั้งครรภ์ ผู้สูงอายุ เด็กอายุน้อยกว่า 5 ปี ผู้ที่มีระบบภูมิคุ้มกันร่างกายอ่อนแออย่าง ผู้ป่วยโรคมะเร็ง หรือ ติดเชื้อเอชไอวี รวมถึงผู้ที่มีโรคประจำตัวเรื้อรัง เช่น โรคลำไส้อักเสบเรื้อรัง โรคลิ้นหัวใจ โรคเบาหวาน โรคไต เป็นต้น,https://si.mahidol.ac.th/department/Medicine/home/sirirajupdate/ราช/15FEB2019/10.40-11.00/Julajak-ท้องเสียเฉียบพลัน%20Int%20Med%20update%202019.pdf
ล,ลำไส้อักเสบ,Non-bacterial gastroenteritis,https://www.agnoshealth.com/diseases/ลำไส้อักเสบ/non-bacterial-gastroenteritis-2,non-bacterial-gastroenteritis-2,โรค ลำไส้อักเสบ (Non-bacterial gastroenteritis) เกิดจากอะไร และวิธีการรักษาเบื้องต้นเป็นอย่างไร,ลำไส้อักเสบ ที่การอักเสบไม่ได้เกิดจากเชื้อแบคทีเรีย ส่วนใหญ่เกิดจากเชื้อไว้รัส การติดเชื้อสามารถทำให้มีอาการท้องเสีย และ อาเจียนได้ ลำไส้อักเสบสามารถเกิดได้ทั้งในผู้ใหญ่และเด็ก สาเหตุของการติดเชื้อมาจาการสัมผัสที่ติดเชื้อมาก่อนหรือพื้นผิวสิ่งของต่างๆที่มีเชื้อโรคอยู่ แล้วไม่ได้ล้างมือจนเป็นสาเหตุทำให้เชื้อโรคเข้าสู่ร่างกายได้ หรือการติดเชื้ออีกทางเกิดจากการทานอาหารที่มีเชื้อโรคอยู่โดยตรง,การติดเชื้อในลำไส้ทำให้มีอาการท้องเสียและอาเจียน หรืออย่างใดอย่างหนึ่ง อาการมักเกิดทันทีทันใด และสามารถอาการรุนแรงได้ อาจจะมีอาการอื่นๆร่วมด้วยดังต่อไปนี้ • มีไข้ • ปวดศีรษะ ปวดเมื่อยตามตัว • ปวดท้องบิดๆ • เบื่ออาหาร,โดยทั่วไปโรคลำไส้อักเสบ ที่ไม่ได้เกิดจากเชื้อแบคทีเรีย สามารถวินิจฉัยได้จากการซักประวัติและตรวจร่างกาย โดยที่ไม่ต้องตรวจเพิ่มเติมทางห้องปฏิบัติการ แต่ในบางครั้งถ้าผู้ป่วยมีอาการรุนแรง แพทย์อาจจะพิจารณาตรวจเลือดเพื่อหาสาเหตุที่อันตราย หรือตรวจเพื่อดูว่ามีค่าเกลือแร่ผิดปกติหรือไม่ จากการที่เสียน้ำในร่างกายหรือเสียเกลือแร่ไปพร้อมกับการอาเจียนหรือถ่ายท้อง,"การรักษาส่วนใหญ่ คือ การรักษาประคับประคองตามอาการ ได้แก่การดื่มน้ำทดแทนให้เพียงพอ การรับประทานอาหารทดแทนพลังงานที่เสียไปและไม่ให้ขาดพลังงาน โดยอาหารที่แนะนำคือ อาหารอ่อน, อาหารที่ย่อยง่าย, หรืออาหารที่มีไขมันน้อย • ยารักษาที่สามารถหาได้เองตามร้านขายยา อันได้แก่เกลือแร่ชนิดชงเอง, ยาแก้คลื่นไส้/อาเจียน, ยาแก้ปวดท้อง ซึ่งสามารถหาได้และเข้าถึงง่าย • ควรรับประทานอาหาร หรือ ดื่มน้ำ ถึงแม้ว่าจะยังมีอาการถ่ายท้อง หรือ อาเจียนก็ตาม ในทางกลับกัน การที่ไม่รับประทานอาจจะทำให้อาการของโรครุนแรงขึ้น เนื่องจากร่างกายขาดน้ำและสารอาหารที่จำเป็น จึงแนะนำรับประทานให้มากที่สุดเท่าที่จะทำได้ โดยมีวิธีแก้ไขโดยการรับประทานบ่อยๆแต่ทีละน้อยๆแทน • ไม่แนะนำให้ทานยาปฏิชีวนะโดยไม่จำเป็น เพราะอาจทำให้เกิดการดื้อยาได้ เพราะการกินยาชนิดนั้นต้องกินให้ครบตามกำหนด ถึงแม้ว่าอาการป่วยจะดีขึ้นแล้วก็ยังคงต้องกินต่อเนื่อง หากกินยาไม่ครบอาจทำให้การรักษาไม่ได้ผล และทำให้เกิดการดื้อยาได้ ทำให้การรักษาครั้งต่อไปต้องใช้ยาที่แพง หรืออาจทำให้รักษาได้ยากขึ้นนั่นเอง ดังนั้นจึงสรุปได้ว่าหากมีอาการท้องเสียหรืออาหารเป็นพิษสามารถซื้อยาทานเองได้ โดยอาการของโรคสามารถหายได้เอง ซึ่งผู้ป่วยสามารถเพิ่มน้ำให้กับร่างกายด้วยการดื่มเกลือแร่ แต่หากมีอาหารถ่ายเป็นมูกเหลวหรือมีเลือดปนอาจจะมีความจำเป็นใช้ยาปฏิชีวนะร่วมด้วย แต่ทั้งนี้ทั้งนั้นต้องอยู่ในการควบคุมดูแลของเภสัชกรหรือแพทย์","อายุรแพทย์ระบบทางเดินอาหาร, กุมารแพทย์ กรณีอายุน้อยกว่า 15 ปี",ผู้ป่วยที่มีอาการรุนแรงดังต่อไปนี้ ควรรีบไปพบแพทย์ทันที และไม่ควรซื้อยามารับประทานเอง เพราะอาจทำให้อาการแย่ลงได้ • มีสัญญาณของภาวะขาดน้ำ เช่น • ปากแห้ง กระหายน้ำอย่างมาก ปัสสาวะน้อยหรือไม่ปัสสาวะเลย ปัสสาวะมีสีเข้ม หัวใจเต้นเร็ว ความดันโลหิตต่ำ อ่อนเพลีย วิงเวียนศีรษะ และหน้ามืด เป็นต้น • เด็กและทารกที่มีภาวะขาดน้ำ นอกจากอาการผิดปกติข้างต้นแล้ว อาจมีอาการอื่น ๆ ร่วมด้วย เช่น ตาโบ๋ ขม่อมยุบ มีน้ำตาไหลออกมาน้อยหรือไม่มีน้ำตาขณะร้องไห้ เป็นต้น • ท้องเสียติดต่อกันโดยอาการไม่ดีขึ้นเลย หรือเป็นเวลานานหลายวัน ร่วมกับทานไม่ได้เลย • อาเจียนถี่หรืออาเจียนอย่างต่อเนื่องนานกว่า 12 ชั่วโมง • มีเลือดปนในอาเจียนหรืออุจจาระ • ตามัวหรือมองเห็นไม่ชัด • ปวดท้องอย่างรุนแรงและมากขึ้นเรื่่อยๆ โดยอาการปวดไม่ลดลงหลังจากอุจจาระไปแล้ว • ท้องเสียร่วมกับมีไข้สูงเกิน 38 องศาเซลเซียส นอกจากนี้ บุคคลที่อยู่ในกลุ่มเสี่ยงควรรีบไปพบแพทย์ทันที หากพบว่ามีอาการบ่งชี้ของภาวะลำไส้อักเสบ ได้แก่ ผู้หญิงตั้งครรภ์ ผู้สูงอายุ เด็กอายุน้อยกว่า 5 ปี ผู้ที่มีระบบภูมิคุ้มกันร่างกายอ่อนแอ อย่างผู้ป่วยโรคมะเร็งหรือติดเชื้อเอชไอวี รวมถึงผู้ที่มีโรคประจำตัวเรื้อรัง เช่น โรคลำไส้อักเสบเรื้อรัง โรคลิ้นหัวใจ โรคเบาหวาน โรคไต เป็นต้น,https://ddc.moph.go.th/disease_detail.php?d=67
ว,วัณโรคต่อมน้ำเหลือง,TB lymph node,https://www.agnoshealth.com/diseases/วัณโรคต่อมน้ำเหลือง/tb-lymph-node,tb-lymph-node,โรค วัณโรคต่อมน้ำเหลือง (TB lymph node) เกิดจากอะไร และวิธีการรักษาเบื้องต้นเป็นอย่างไร,ต่อมน้ำเหลืองซึ่งเป็นต่อมที่มีอยู่ทั่วร่างกาย ภายในประกอบด้วยเซลล์เม็ดเลือดขาวมีหน้าที่สำคัญในการช่วยต่อสู้กับสิ่งแปลกปลอม เชื้อโรค เชื้อไวรัส และแบคทีเรียต่าง ๆ ต่อมน้ำเหลืองโตเป็นอาการบ่งบอกถึงความผิดปกติที่เกิดขึ้น ส่วนใหญ่มีสาเหตุมาจากการติดเชื้อ หนึ่งในการติดเชื้อที่พบได้บ่อยในประเทศไทยคือเชื้อวัณโรค ต่อมน้ำเหลืองที่เกิดจากเชื้อวัณโรค สามารถโตที่ตำแหน่งใดของร่างกายก็ได้ แต่พบได้บ่อยที่บริเวณคอและเหนือกระดูกไหปลาร้า,คลำได้ต่อมน้ำเหลืองที่โตขึ้น ก้อนมักจะโตช้าๆ ระยะเวลานานกว่าสองสัปดาห์ ไม่ตอบสนองต่อการรักษาด้วยยาปฏิชีวนะทั่วไป จะมีอาการปวดหรือไม่ก็ได้ หากมีอาการไข้ต่ำๆเรื้อรัง เบื่ออาหาร น้ำหนักลด เหงื่อออกช่วงเวลากลางคืน จะทำให้คิดถึงภาวะนี้มากขึ้น บางครั้งอาจพบร่วมกับการติดเชื้อวัณโรคที่อวัยวะอื่น เช่น วัณโรคที่ปอด ซึ่งจะมีอาการไอเรื้อรัง ไอเป็นเลือด,อาศัยการซักประวัติ ตรวจร่างกาย มักทำเอกซเรย์ปอดเพื่อหาการติดเชื้อวัณโรคที่ตำแหน่งอื่น หากยังไม่ได้ข้อสรุป อาจต้องต้องตรวจชิ้นเนื้อต่อมน้ำเหลืองเพิ่มเติม,กินยาต้านวัณโรคหลายชนิดร่วมกัน โดยจะต้องกินยาอย่างสม่ำเสมอเพื่อให้กำจัดเชื้อได้หมด และป้องกันการเกิดเชื้อดื้อยา,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",อาการบางอาการของวัณโรคต่อมน้ำเหลืองจะคล้ายคลึงกับอาการต่อมน้ำเหลืองโตจากมะเร็ง แต่การตรวจชิ้นเนื้อจะช่วยแยกสองภาวะจากกัน ควรรีบพบแพทย์เมื่อมีอาการดังนี้ • ต่อมน้ำเหลืองบวมโตขึ้นอย่างรวดเร็ว • ก้อนที่คอแตกออกเป็นแผล หรือมีหนองแตกออกมา • มีไข้สูงลอย • มีอาการกลืนลำบากหรือหายใจลำบาก,https://mahosot.com/วัณโรคต่อมน้ําเหลือง.html https://www.phyathai.com/article_detail/2942/th/“วัณโรค”_ตัวร้าย_แม้เป็นได้...ก็หายได้_?branch=PYT3
ว,วัณโรคกระดูกสันหลัง,TB spine,https://www.agnoshealth.com/diseases/วัณโรคกระดูกสันหลัง/tb-spine,tb-spine,โรค วัณโรคกระดูกสันหลัง (TB spine) เกิดจากอะไร และวิธีการรักษาเบื้องต้นเป็นอย่างไร,วัณโรคกระดูกสันหลัง คือการติดเชื้อแบคทีเรียที่เป็นสาเหตุของวัณโรคบริเวณกระดูกสันหลัง โดยการติดเชื้อมักเริ่มมาจากปอดก่อนจะกระจายมายังกระดูกสันหลังผ่านทางการไหลเวียนของเลือดในร่างกาย ส่งผลให้ผู้ป่วยมีอาการปวดหลัง มีไข้ เกิดฝีที่กระดูกสันหลังหรือกล้ามเนื้อสะโพก หากอาการรุนแรงอาจส่งผลให้มีอาการผิดปกติทางระบบประสาท อย่างภาวะกล้ามเนื้ออ่อนแรงหรือเป็นอัมพาต โดยทั่วไป วัณโรคกระดูกสันหลังจะเกิดบริเวณกระดูกสันหลังส่วนอกช่วงล่างและกระดูกสันหลังส่วนเอวช่วงบน ปัจจัยเสี่ยงต่อการติดเชื้อวัณโรคพบมักพบในกลุ่มผู้ที่มีระบบภูมิคุ้มกันอ่อนแอ มีสุขภาพที่ไม่ดีหรือมีโภชนาการที่ไม่ดี เช่น ผู้ติดเชื้อเอชไอวี (HIV) ผู้ที่มีประวัติเคยเป็นวัณโรค มีการติดต่อหรือสัมผัสอย่างใกล้ชิดกับผู้ติดเชื้อวัณโรค,วัณโรคกระดูกสันหลังมักแสดงอาการอย่างช้า ๆ ผู้ป่วยส่วนใหญ่จะมีอาการปวดหลังเฉพาะที่ โดยเฉพาะบริเวณแนวกระดูกสันหลังหรือตามแนวประสาท มีไข้ เหงื่อออกมากในช่วงกลางคืน รู้สึกเบื่ออาหาร น้ำหนักลด หรือเกิดฝีในกล้ามเนื้อโซแอส (Psoas Abscess) ในกรณีที่อาการรุนแรงขึ้นอาจส่งผลให้กระดูกบริเวณสันหลังถูกทำลาย มีภาวะขาอ่อนแรงทั้งสองข้าง ประสาทการรับรู้อ่อนแอลง ปวดบริเวณรากประสาทไขสันหลัง,วัณโรคกระดูกสันหลังเป็นโรคที่ค่อนข้างยากต่อการวินิจฉัย ปกติแล้วแพทย์จะซักประวัติและตรวจร่างกายและอาจตรวจด้วยวิธีต่าง ๆ เพิ่มเติม ดังนี้ • การเอกซเรย์ที่กระดูกสันหลังเพื่อหาตรวจหาความผิดปกติ • การตรวจ MRI หรือเครื่องสร้างภาพด้วยสนามแม่เหล็กไฟฟ้า • การตรวจด้วยเครื่องเอกซเรย์คอมพิวเตอร์ • การสแกนกระดูกในกรณีผู้ป่วยมีอาการบวมหรือมีฝีขึ้นบริเวณกระดูก • การทดสอบในห้องปฏิบัติการ เช่น การเจาะชิ้นเนื้อบริเวณกระดูกหรือไขข้อ การเก็บตัวอย่างเลือดมาเพาะเชื้อ การตรวจหาเชื้อหรือความผิดปกติทางภูมิคุ้มกันด้วยการวัดระดับแอนติบอดี้บางชนิดในร่างกายเพื่อเพาะเชื้อและตรวจหาการติดเชื้อวัณโรค การหาอัตราการตกตะกอนของเม็ดเลือดแดง • การทดสอบหาการติดเชื้อวัณโรคระยะแฝง เนื่องจากผู้ป่วยบางรายอาจไม่มีอาการของโรคแสดงออกมาให้เห็น โดยแพทย์จะทดสอบเชื้อวัณโรคบนผิวหนังหรือตรวจหาภูมิคุ้มกันต่อเชื้อวัณโรค,• การรักษาโดยการใช้ยา โดยแพทย์จะจ่ายยาต้านวัณโรคตามความรุนแรงของอาการ โรคประจำตัว และภาวะการดื้อยาของผู้ป่วยแต่ละราย • การผ่าตัด แพทย์อาจรักษาด้วยการผ่าตัดในกรณีที่ผู้ป่วยไม่สามารถรักษาด้วยการใช้ยา มีข้อกระดูกสันหลังผิดปกติ หรือมีความผิดปกติทางระบบประสาท ซึ่งแพทย์จะพิจารณาปัจจัยต่าง ๆ ของผู้ป่วยร่วมด้วย เช่น อายุ โรคประจำตัวหรืออาการอื่น ๆ ที่เกี่ยวข้อง ระดับความรุนแรงของความผิดปกติและตำแหน่งของกระดูกสันหลังที่เกิดความผิดปกติ เป็นต้น,"ศัลยแพทย์กระดูกและข้อ, กุมารแพทย์ โรคติดเชื้อ กรณีอายุน้อยกว่า 15 ปี",วัณโรคกระดูกสันหลังอาจก่อให้เกิดภาวะแทรกซ้อนตามมาได้ เช่น เกิดการทรุดตัวของกระดูกสันหลัง การกระจายไปยังอวัยวะอื่นๆในร่างกาย จึงควรพบแพทย์เพื่อตรวจรักษาทุกราย,https://www.pobpad.com/วัณโรคกระดูกสันหลัง
ว,เวียนศีรษะจากการเปลี่ยนท่าทาง,Postural hypotension,https://www.agnoshealth.com/diseases/เวียนศีรษะจากการเปลี่ยนท่าทาง/postural-hypotension,postural-hypotension,โรค เวียนศีรษะจากการเปลี่ยนท่าทาง (Postural hypotension) เกิดจากอะไร และวิธีการรักษาเบื้องต้นเป็นอย่างไร,ในคนปกติ เมื่อลุกขึ้นยืนจะมีเลือดคั่งที่เท้า ระบบประสาทจะส่งสัญญาณให้หลอดเลือดแดงหดตัวทันทีเพื่อคงระดับความดันเลือด และ มีเลือดที่ไปเลี้ยงสมองได้เพียงพอ แต่ในบางราย ระบบประสาทมีความผิดปกติ หรือ บางรายมีปริมาณเลือดไหลเวียนน้อยกว่าคนปกติ เมื่อยืนขึ้น เกิดความดันตกและการไหลเวียนของเลือดไปที่สมองลดลง มีอาการหน้ามืด วิงเวียนคล้ายจะเป็นลมชั่วขณะ เรียกความดันในลักษณะนี้ว่า ความดันตกในท่ายืน สาเหตุความดันตกในท่ายืนที่พบได้บ่อย • อายุที่มากขึ้น • ปริมาตรเลือดลดลงจากจากภาวะตกเลือด ภาวะซีด • ภาวะขาดน้ำ เช่น ท้องเสีย อาเจียน กินไม่ได้ • ยาบางชนิด เช่น ยาต่อมลูกหมาก ยาขับปัสสาวะ • เบาหวาน หรือโรคพิษสุราเรื้อรัง • โรคพาร์กินสัน • ความผิดปกติของเกลือแร่ในเลือด,ขณะลุกขึ้นนั่งหรือยืนทุกครั้งจะมีอาการหน้ามืด วิงเวียนจะเป็นลม อาจมีอาการคลื่นไส้ อาเจียน ตาพร่าตาลายร่วมด้วย มักจะหายเป็นปกติในระยะเวลาสั้นๆ,ใช้การวัดความดันในท่ายืนหลังจากยืนขึ้น 2-5 นาทีเทียบกับท่านอน โดยถ้ามีความดันตัวบนลดลงมากกว่า 20 มม.ปรอท หรือความดันตัวล่างลดลงมากกว่า 10 มม.ปรอท จะเรียกว่ามีความดันตกในท่ายืน และสามารถอธิบายภาวะเวียนศีรษะได้ หลังยืนยันการวินิจฉัยแล้ว ต้องทำการสืบค้นหาสาเหตุต่อว่าเกิดจากโรคใด แพทย์อาจต้องตรวจเลือด ตรวจปัสสาวะ และตรวจพิเศษอื่นๆ,เน้นให้การรักษาตามสาเหตุที่พบ เช่น ให้น้ำเกลือหรือให้เลือดในภาวะขาดน้ำหรือตกเลือด ปรับยาใช้ให้เหมาะสมถ้าเกิดจากการลดหรือเพิ่มขนาดยา แพทย์อาจให้ยากลุ่มสเตียรอยด์หรือยากระตุ้นความดันในรายที่มีอาการบ่อยๆ,"อายุรแพทย์, กุมารแพทย์ ระบบประสาท กรณีอายุน้อยกว่า 15 ปี",ผู้ป่วยในกลุ่มนี้ ควรระมัดระวัง เวลาเปลี่ยนท่าทาง จากนอนเป็นนั่ง หรือนั่งเป็นยืน ควรทำอย่างช้าๆ เนื่องจากการเวียนศีรษะ หน้ามืด อาจตามด้วยการล้ม และเกิดอุบัติเหตุกับศีรษะได้,https://www.rcot.org/datafile/_file/_doctor/9c246c8db0cbab39beafd71f7b87cbef.pdf https://www.aafp.org/afp/2011/0901/p527.html
ว,เวียนศีรษะ,Dizziness (unspecified),https://www.agnoshealth.com/diseases/เวียนศีรษะ/dizziness-unspecified,dizziness-unspecified,โรค เวียนศีรษะ (Dizziness (unspecified)) เกิดจากอะไร และวิธีการรักษาเบื้องต้นเป็นอย่างไร,อาการมึนเวียนศีรษะ (dizziness) มีความหมายรวมตั้งแต่อาการมึนศีรษะไปจนถึงอาการวิงเวียนศีรษะ ซึ่งเป็นอาการไม่เฉพาะเจาะจง เกิดได้จากโรคต่างๆ เช่น โรคทางระบบไหลเวียนเลือด โรคทางระบบประสาท ภาวะโลหิตจาง เป็นต้น,• มีอาการเวียนหัวในลักษณะหน้ามืดคล้ายจะเป็นลม • ไม่สามารถควบคุมการทรงตัวได้ หรือทรงตัวไม่อยู่ • มีอาการหนักหัว มึนงง ตื้อ ๆ • คลื่นไส้ อาเจียน,ในการวินิจฉัยหาสาเหตุจำเพาะ แพทย์จะซักประวัติผู้ป่วย เช่น ประวัติการเจ็บป่วย การใช้ยา หรืออุบัติเหตุที่กระทบกระเทือนต่อศีรษะและสมอง ร่วมการตรวจร่างกายโดยเน้นที่ระบบประสาท ระบบหัวใจและหลอดเลือด อาจมีการตรวจเลือด เพื่อตรวจหาความเข้มข้นของเลือด การติดเชื้อ หรือการตรวจพิเศษอื่น ๆ เพิ่มเติมสำหรับหัวใจ และหลอดเลือด สำหรับการตรวจด้วยเอกซ์เรย์คอมพิวเตอร์ หรือเอ็มอาร์ไอ จะช่วยการสืบค้นในบางรายที่มีข้อบ่งชี้ อย่างไรก็ตาม อาการเวียนหัวเป็นอาการที่ไม่มีลักษณะเฉพาะเจาะจง ในผู้ป่วยหลายราย ไม่มีสาเหตุหรือการวินิจฉัยโรคที่จำเพาะ,"ผู้ป่วยที่มีอาการเวียนหัวสามารถดูแลตนเองเบื้องต้นได้เองที่บ้าน หากเริ่มมีอาการเวียนหัว ควรหยุดพักชั่วครู่ โดยการนั่งพักหรือนอนบนพื้นราบในลักษณะที่ศีรษะยกขึ้นสูงเล็กน้อย หยุดการทำกิจกรรมที่มีความเสี่ยงต่อการเกิดอุบัติเหตุ รวมทั้งเคลื่อนไหวร่างกายให้ช้าลง เพื่อบรรเทาให้อาการดีขึ้น หากมียาที่ช่วยบรรเทาอาการเวียนศีรษะที่บ้าน เช่น betahistine, dimenhydrinate, cinnarizine สามารถรับประทานเบื้องต้นได้","อายุรแพทย์ระบบประสาท, กุมารแพทย์ กรณีอายุน้อยกว่า 15 ปี",หากพักและทานยาแล้วไม่ดีขึ้น หรือ อาการเกิดบ่อยมากขึ้น ซ้ำๆ ต่อกัน ควรไปพบแพทย์ เพื่อหาสาเหตุและแนวทางรักษาที่เหมาะสม หากพบว่าอาการเวียนหัวรุนแรงขึ้น หรือ เกิดความผิดปกติอื่นร่วมกับอาการเวียนหัว เช่น ความสามารถในการได้ยินเสียงลดลงหรือเกิดความผิดปกติ มีปัญหาในการพูด แขนขาอ่อนแรง หัวใจเต้นผิดปกติ เจ็บหน้าอก มีอาการชาตามส่วนต่างๆ ของร่างกาย หรือ สาเหตุอื่นที่อธิบายไม่ได้ ควรรีบพบแพทย์อย่างเร่งด่วน เพื่อหาสาเหตุการเกิดที่ แน่ชัด,https://www.si.mahidol.ac.th/sidoctor/e-pl/articledetail.asp?id=809 https://my.clevelandclinic.org/health/symptoms/6422-dizziness/possible-causes
ว,ไวรัสตับอักเสบเฉียบพลัน,Acute Viral Hepatitis,https://www.agnoshealth.com/diseases/ไวรัสตับอักเสบเฉียบพลัน/acute-viral-hepatitis,acute-viral-hepatitis,โรค ไวรัสตับอักเสบเฉียบพลัน (Acute Viral Hepatitis) เกิดจากอะไร และวิธีการรักษาเบื้องต้นเป็นอย่างไร,"ตับเป็นอวัยวะที่สำคัญของร่างกาย โดยปกติจะอยู่หลังกระบังลมด้านขวาของร่างกาย หน้าที่ของตับเช่น เป็นคลังสะสมอาหาร เช่น แป้ง ไขมัน โปรตีน เอาไว้ใช้ และ ปล่อยเมื่อร่างกายต้องการ, สังเคราะห์สารต่างๆ เช่น น้ำดี สารควบคุมการแข็งตัวของเลือด ฮอร์โมน และ กำจัดสารพิษหรือสิ่งแปลกปลอม เช่นเชื้อโรค หรือยา โรคไวรัสตับเสบเกิดจากการติดเชื้อตับอักเสบ ปัจจุบันมีเชื้อไวรัสตับอักเสบที่สำคัญ 5 ชนิดคือ เอ, บี, ซี, ดี, และ อี ซึ่งสามารถทำให้เกิดโรคตับอักเสบแบบเฉียบพลันได้ทั้งหมด แต่โรคตับอักเสบแบบเรื้อรังเกิดจากการติดเชื้อไวรัสตับอักเสบ บี, ซี, และดี เท่านั้น การติดต่อกันโดยส่วนใหญ่มักมาจาก การรับประทานเชื้อเข้าไปในร่างกาย หรือ มาจากการปนเปื้อนต่างๆได้เช่นกัน",การติดเชื้อไวรัสตับอักเสบแบบเฉียบพลัน จะทำให้มีอาการคล้ายเป็นไข้หวัด คือ ไข้ ไอ น้ำมูก เจ็บคอ ในตอนแรกนั้นมักจะมีอาการดังนี้ • รู้สึกเหนื่อยเพลีย • คลื่นไส้/อาเจียน • รู้สึกเบื่ออาหาร • มีไข้ • มีอาการปวดบริเวณตับ (บริเวณท้องใต้ซี่โครงด้านขวา) เมื่อมีอาการดำเนินของโรคอาจจะมีอาการต่อไปนี้ • ปัสสาวะสีเข้มขึ้น ออกไปทางสีคล้ำๆ • อุจจาระสีซีด • ตัวเหลือง/ตาเหลือง • คันตามตัว,"เมื่อมีอาการที่เข้าได้กับไวรัสตับอักเสบ จะมีการตรวจเลือดเพื่อดูการทำงานของตับ และ เชื้อไวรัสตับอักเสบ ซึ่งสามารถตรวจแยกของแต่ละชนิดได้ โดยถ้าตรวจพบว่าเป็นไวรัสตับอักเสบชนิด บี, ซี, หรือดี ควรตรวจเพิ่มเติมว่าเป็นแบบเรื้อรังหรือไม่ต่อไป การตรวจเพิ่มเติมเพื่อดูความรุนแรงและภาวะแทรกซ้อนของการติดเชื้อ เช่น การตรวจอัลตราซาวน์ตับ การตรวจชิ้นเนื้อตับ เป็นต้น","ในผู้ป่วยส่วนใหญ่ ที่เป็นการติดเชื้อไวรัสตับอักเสบแบบเฉียบพลัน สามารถมีอาการดีขึ้นได้เอง การรักษาเป็นแบบการรักษาเพื่อประคับประคอง แต่ผู้ป่วยสามารถปฏิบัติตัวตามดังข้อไปนี้ เพื่อให้ตับฟื้นตัวได้ดีขึ้น • นอนพักผ่อนให้เพียงพอ ไม่ควรทำงานหนักใดๆจนกว่าอาการไข้จะหายไป, กลับมาอยากอาหาร, ไม่มีอาการตัวเหลือง/ตาเหลือง • หลีกเลี่ยงการดื่มแอกอฮอล์ทุกชนิด • หลีกเลี่ยงการทานยาที่มีผลต่อการทำงานของตับ","อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี","ผู้ป่วยที่เป็นไวรัสตับอักเสบ ควรระมัดระวังตัวเองเพื่อไม่ให้ไปแพร่เชื้อใส่ผู้อื่นและคนใกล้ชิด โดยการล้างมือบ่อยๆทุกครั้งที่มีโอกาส, แนะนำคนใกล้ชิดให้ไปฉีดวัคซีนไวรัสตับอักเสบ, รับประทานอาหารที่ถูกสุขอนามัย",https://www.siphhospital.com/th/news/article/share/hepatitis
ว,วัณโรคปอด,Pulmonary Tuberculosis,https://www.agnoshealth.com/diseases/วัณโรคปอด/pulmonary-tuberculosis,pulmonary-tuberculosis,โรค วัณโรคปอด (Pulmonary Tuberculosis) เกิดจากอะไร และวิธีการรักษาเบื้องต้นเป็นอย่างไร,เชื้อวัณโรค เป็นเชื้อแบคทีเรียชนิดหนึ่ง มีชื่อเป็นทางการว่า Mycobacterium tuberculosis เชื้อนี้สามารถทนอยู่ในอากาศ และ สิ่งแวดล้อมได้นาน มักเข้าสู่คนโดยการหายใจเอาเชื้อนี้เข้าไป แต่ก็อาจเข้าทางอื่นได้ เช่น บาดแผล โดยส่วนใหญ่เชื้อวัณโรคมักจะไปก่อโรคที่ปอดเป็นหลักจึงทำให้เกิดวัณโรคปอดขึ้นมาได้ โดยปกติ เมื่อร่างกายได้รับเชื้อวัณโรค ร่างกายจะสามารถ ควบคุมเชื้อนี้ได้ระดับหนึ่งทำให้ไม่เป็นโรค เชื้อจะซ่อนอยู่ในร่างกาย หากร่างกายอ่อนแอ เชื้อก็จะกำเริบก่อให้เกิดโรคได้ เช่น เด็กเล็กๆ คนที่เป็น โรคเบาหวาน คนที่ได้รับยากดภูมิคุ้มกัน เช่น สเตียรอยด์ และ กลุ่มที่มีปัญหาในปัจจุบัน คือคนไข้เอดส์ ซึ่งทำให้ปัจจุบันพบโรคนี้มากขึ้น วัณโรคสามารถรักษาได้ด้วยการกินยารักษาวัณโรค หากผู้ป่วยให้ความร่วมมือในการรักษาอย่างต่อเนื่อง,ในระยะแรกจะสังเกตได้ยากเพราะอาการเกิดขึ้นอย่างช้าๆ ผู้ป่วยอาจไม่รู้ตัวว่าเป็นวัณโรค อาการที่พบได้แก่ • มีไข้เรื้อรังต่ำๆ มักจะเป็นตอนเย็นหรือบ่าย • เหงื่อออกมากขึ้นโดยเฉพาะตอนกลางคืน • อ่อนเพลีย เบื่ออาหาร น้ำหนักลดโดยไม่ตั้งใจลด • ไอเรื้อรังนานเกิน 3 สัปดาห์ อาจมีเลือดออกร่วมได้,วัณโรคปอด สามารถตรวจได้ค่อนข้างง่าย โดยการ • เอกซ์เรย์ปอด • ตรวจเสมหะหาเชื้อ วัณโรคปอดในบางคน และ วัณโรคในอวัยวะอื่น อาจตรวจได้ค่อนข้างยาก อาจต้องใช้วิธีเอกซ์เรย์พิเศษ หรือ เจาะดูดน้ำ หรือ ตัดชิ้นเนื้อจากอวัยวะที่สงสัย,ต้องใช้ในการรักษาทั้งหมดอย่างต่ำ 6 เดือน โดยการทานยาเป็นหลัก แม้วัณโรคจะสามารถรักษาให้หายขาดได้ แต่มีโอกาสกลับไปเป็นซ้ำได้เช่นกัน หากผู้ป่วยรับประทานยาไม่ครบตามกำหนด ดังนั้น เป้าหมายสำคัญในการรักษา คือ การรักษาให้หายขาดเพื่อหยุดการแพร่กระจายเชื้อ และ ป้องกันการดื้อยาของเชื้อวัณโรค ยารักษาวัณโรคสามารถทำให้ตับมีปัญหาได้ ดังนั้นขณะทานยารักษาจึงไม่ควรดื่มแอกอฮอล์ และไปพบแพทย์เมื่อมีอาการที่บ่งบอกว่าตับอาจจะมีปัญหา ได้แก่ รู้สึกเพลียมาก คลื่นไส้อาเจียน เบื่ออาหาร ปัสสาวะสีเข้มขึ้น ตัวเหลืองตาเหลือง,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",วัณโรคปอดสามารถติดต่อในคนสู่คนได้ง่าย และ มักมีอาการไม่รุนแรงในช่วงแรก ดังนั้นคนที่มีประวัติใกล้ชิดกับผู้ป่วยวัณโรคปอดควรไปพบแพทย์ เพื่อตรวจหาเชื้อและทำการรักษา ก่อนที่อาการของโรคจะรุนแรงมากขึ้นในอนาคต,https://med.mahidol.ac.th/med/sites/default/files/public/pdf/medicinebook1/TB.pdf
ส,สะเก็ดเงิน,Psoriasis,https://www.agnoshealth.com/diseases/สะเก็ดเงิน/saekdengin-psoriasis-2,saekdengin-psoriasis-2,โรค สะเก็ดเงิน (Psoriasis) เกิดจากอะไร และวิธีการรักษาเบื้องต้นเป็นอย่างไร,สะเก็ดเงิน เป็นโรคผิวหนังอักเสบเรื้อรัง ที่เกิดจากการทำงานของเม็ดเลือดขาวที่เพิ่มขึ้นทำให้ ผิวหนังแบ่งตัวเร็วขึ้น ไม่ได้เกิดจากการติดเชื้อและไม่แพร่เชื้อ ไม่ใช่โรคติดต่อ แต่สามารถถ่ายทอดทางพันธุกรรมได้ ถึงแม้ไม่สามารถรักษาให้หายขาดได้ แต่สามารถรักษาให้โรคสงบได้ ผู้ป่วยควรใช้ชีวิตตามปกติ และเป็นเรื่องที่ผู้ป่วยและคนรอบข้างควรทำความเข้าใจ เกี่ยวกับโรคและการดูแลรักษา เพื่อป้องกันการกำเริบของโรค และควบคุมโรคอย่างได้ผล,โรคสะเก็ดเงินมีอยู่หลายชนิด แต่ที่พบได้บ่อยมีดังนี้ • โรคสะเก็ดเงินชนิดผื่นหนาหรือปื้นหนา (Plaque Psoriasis) เป็นชนิดที่พบมากที่สุดประมาณ 80% บริเวณผิวหนังจะมีลักษณะเป็นผื่นแดงหนาคลุมด้วยสะเก็ดสีเงิน ส่วนใหญ่มักเกิดกับผิวบริเวณข้อศอก หัวเข่า และหนังศีรษะ • โรคสะเก็ดเงินชนิดผื่นขนาดเล็ก (Guttate Psoriasis) เป็นชนิดที่มักเกิดกับเด็กและวัยรุ่นเป็นส่วนใหญ่ โดยพบได้ประมาณ 10% ของโรคสะเก็ดเงินที่เกิดกับผู้ป่วย ลักษณะผิวหนังจะเป็นจุดสีชมพูขนาดเล็ก และอาจกลายเป็นผื่นหนาสีแดงได้เหมือนกับชนิดผื่นหนา สามารถเกิดได้บ่อยที่แขน ขา หรือตามลำตัว • โรคสะเก็ดเงินชนิดที่มีตุ่มหนอง (Pustular Psoriasis) เป็นชนิดที่เกิดได้มากในวัยผู้ใหญ่ ลักษณะจะเป็นตุ่มหนองสีขาวหลายตุ่ม กระจายเป็นวงกว้างและเกิดการอักเสบจนแดง มักพบมากตามแขนขา อาจเกิดการแพร่กระจายไปทั่วลำตัวได้ บางรายอาจมีอาการอื่นร่วมด้วย เช่น ไข้ขึ้น เบื่ออาหาร,แพทย์จะวินิจฉัยโรคได้จากการซักประวัติการดำเนินโรคของผื่น และประวัติเจ็บป่วยของบุคคลในครอบครัว ก่อนมีการตรวจร่างกายบริเวณผิวหนังที่เกิดความผิดปกติ เพื่อช่วยวินิจฉัยแยกว่าผู้ป่วยเป็นโรคสะเก็ดเงินหรือโรคผิวหนังชนิดอื่นที่มีอาการคล้ายคลึงกัน แต่ในบางรายที่อาการไม่ชัดเจน แพทย์อาจมีการสั่งตรวจเพิ่มเติมโดยการเก็บตัวอย่างชิ้นเนื้อจากผิวหนังที่อักเสบไปตรวจวิเคราะห์ด้วยกล้องจุลทรรศน์ สำหรับในรายที่พบว่าเป็นโรคข้ออักเสบสะเก็ดเงิน (Psoriatic Arthritis) ที่มีอาการปวดข้อร่วมด้วยอาจต้องมีการตรวจเลือดหรือเอกซเรย์ เพื่อหาข้อมูลในการรักษาเพิ่มเติม,โรคสะเก็ดเงินไม่สามารถรักษาได้หายขาด การรักษาทำได้เพียงบรรเทาอาการให้ผู้ป่วยรู้สึกดีขึ้น ลดการอักเสบของผิวหนัง ชะลอการเติบโตของเซลล์ผิวหนัง และขจัดผิวหนังที่เป็นแผ่นแข็ง ซึ่งการรักษาสามารถทำได้หลายวิธี ผู้ป่วยที่มีอาการเพียงเล็กน้อยถึงปานกลางอาจรักษาด้วยการใช้ยาทาภายนอก ส่วนในรายที่มีอาการปานกลางไปจนถึงรุนแรง แพทย์อาจรักษาด้วยการใช้ยารับประทาน ยาฉีดเข้าเส้น หรือการฉายแสงด้วยรังสีอัลตราไวโอเลต การรักษาอาจใช้หลายวิธีควบคู่กัน เพื่อช่วยให้อาการดีขึ้น นอกจากนี้ผู้ป่วยควรมีการดูแลเรื่องการรับประทานอาหาร ระมัดระวังการรับประทานวิตามินเสริม หลีกเลี่ยงการดื่มแอลกอฮอล์หรือการสูบบุหรี่ รวมไปถึงลดน้ำหนักลงให้อยู่ในเกณฑ์ปกติ สิ่งเหล่านี้ล้วนเป็นปัจจัยกระตุ้นให้โรคกำเริบขึ้นมาได้ ผู้เป็นโรคสะเก็ดเงินควรดูแลตนเอง ด้วยการทาครีมหรือโลชั่นให้ความชุ่มชื้นแก่ผิวเป็นประจำทุกวัน เพื่อลดอาการผิวแห้ง ควรใช้สบู่อ่อนๆ เพื่อหลีกเลี่ยงการระคายเคืองของผิวหนัง อย่าเกาหรือพยายามแกะสะเก็ดออกจากผื่น เพราะจะทำให้เลือดออกและผื่นกำเริบได้,"อายุรแพทย์ผิวหนัง, กุมารแพทย์ กรณีอายุน้อยกว่า 15 ปี",โรคสะเก็ดเงินหากเป็นในรุนแรง หรือไม่ได้รับการรักษา จะเพิ่มความเสี่ยงให้ผู้ป่วยเกิดภาวะแทรกซ้อนจากโรคต่างๆ ได้มากขึ้น เช่น โรคข้ออักเสบจากสะเก็ดเงิน โรคเกี่ยวกับหัวใจและหลอดเลือด โรคมะเร็งต่อมน้ำเหลือง หรือในบางรายหากมีการเกา เสียดสีจนเกิดแผลเลือดออก ไม่ดูแลความสะอาดก็จะทำให้เกิดการติดเชื้อของผิวหนังตามมาได้,https://www.rama.mahidol.ac.th/ramachannel/article/จอประสาทตา-พบหมอรามา-ช่/ https://dermnetnz.org/topics/psoriasis/
ส,สงสัยภาวะตั้งครรภ์,Pregnancy,https://www.agnoshealth.com/diseases/สงสัยภาวะตั้งครรภ์/pregnancy,pregnancy,โรค สงสัยภาวะตั้งครรภ์ (Pregnancy) เกิดจากอะไร และวิธีการรักษาเบื้องต้นเป็นอย่างไร,การตั้งครรภ์ (Pregnancy) คือ ภาวะที่เกิดจากการปฏิสนธิระหว่างไข่กับอสุจิ แล้วได้ตัวอ่อนเกิดขึ้นมา ในการตั้งครรภ์ปกติ ตัวอ่อนจะไปฝังอยู่ที่เยื่อบุโพรงมดลูก และตัวอ่อนจะแบ่งตัวและพัฒนาเป็นอวัยวะต่าง ๆ จนเจริญเติบโตเป็นทารก ซึ่งผู้หญิงโดยทั่วไปที่มีประจำเดือนปกติและมาสม่ำเสมอทุก ๆ 28 - 30 วัน จะตั้งครรภ์ประมาณ 40 สัปดาห์ หรือประมาณ 280 วัน นับจากวันแรกของการมีประจำเดือนครั้งล่าสุด,• ประจำเดือนขาด • มีอาการแพ้ท้อง ปรากฏในช่วงตั้งครรภ์ได้ประมาณ 6 สัปดาห์ และอาจกินเวลาต่อไปนานถึง 12 สัปดาห์ จะมีอาการคลื่นไส้หรืออาเจียน มักจะมีอาการแพ้หลังตื่นนอนตอนเช้า แต่บางคนก็แพ้ได้ตลอดทั้งวัน • มีอาการอ่อนเพลีย • มีอารมณ์แปรปรวน • การเปลี่ยนแปลงของเต้านม เต้านมจะเริ่มคัดตึง ขยายใหญ่ขึ้น • รู้สึกเด็กดิ้น เมื่อมีอายุครรภ์ประมาณ 4 - 5 เดือน,อาศัยการซักประวัติ ตรวจร่างกาย ตรวจปัสสาวะยืนยันการตั้งครรภ์ และทำอัลตราซาวนด์เพื่อประเมินว่าการตั้งครรภ์เกิดในมดลูกหรือไม่ และมีอายุครรภ์เท่าใด ในผู้ป่วยบางรายอาจต้องเจาะเลือดเพื่อช่วยยืนยันการตั้งครรภ์ในระยะแรก,• หญิงตั้งครรภ์ทุกคนควรไปฝากครรภ์กับสูติแพทย์ และเข้ารับการตรวจติดตามอย่างสม่ำเสมอ • การรับประทานอาหาร หญิงตั้งครรภ์ควรได้รับประทานอาหารเพิ่มมากขึ้นกว่าเดิมประมาณ 300 กิโลแคลอรีต่อวัน และควรได้รับธาตุเหล็กเสริมในระหว่างการตั้งครรภ์ • การออกกำลังกาย สามารถออกกำลังกายได้ถ้าไม่ใช้แรงมากๆ • การขับถ่าย การดื่มน้ำให้มากพอ รับประทานอาหารที่มีเส้นใยอาหารมากขึ้นอย่างผักและผลไม้ จะช่วยป้องกันไม่ให้เกิดการท้องผูกได้ • การสวมใส่เสื้อผ้าสวมใส่เสื้อผ้าที่เมื่อสวมแล้วรู้สึกสบาย ไม่รัดแน่นจนเกินไป • ควรงดสูบบุหรี่ งดดื่มแอลกอฮอล์ • การมีเพศสัมพันธ์ หญิงตั้งครรภ์สามารถมีเพศสัมพันธ์ได้ตามปกติ ยกเว้นในช่วงเดือนสุดท้ายของการตั้งครรภ์ • การใช้ยาเพื่อรักษาอาการเจ็บป่วย ในขณะตั้งครรภ์ หญิงตั้งครรภ์ไม่ควรซื้อยามารับประทานเอง เพราะยาบางชนิดมีผลทำให้ทารกพิการได้,สูตินรีแพทย์,อาการผิดปกติที่ควรมาพบแพทย์ • มีเลือดออกจากช่องคลอด ไม่ว่ามากหรือน้อยก็ตาม • แพ้ท้องรุนแรง หรือยาวนานมากกว่าปกติ • ความดันโลหิตสูง ร่วมกับปวดศีรษะ ตาพร่ามัว บวมบริเวณมือ เท้า หรือใบหน้า • เด็กดิ้นน้อยลง โดยเฉพาะหลังตั้งครรภ์ได้ 8 เดือน • ปวดท้องมาก หญิงตั้งครรภ์ที่มีโรคประจำตัว ควรรีบไปฝากครรภ์เพื่อประเมินความเสี่ยงในการตั้งครรภ์ว่าโรคประจำตัวหรือยาที่ทานจะส่งผลต่อทารกในครรภ์หรือตัวคุณแม่หรือไม่,https://www.sikarin.com/health/อาการคนท้องเดือนแรก-สัญ https://www.cdc.gov/pregnancy/index.html
ส,เส้นเอ็นไหล่อักเสบ,Rotator cuff syndrome,https://www.agnoshealth.com/diseases/เส้นเอ็นไหล่อักเสบ/rotator-cuff-syndrome,rotator-cuff-syndrome,โรค เส้นเอ็นไหล่อักเสบ (Rotator cuff syndrome) เกิดจากอะไร และวิธีการรักษาเบื้องต้นเป็นอย่างไร,เส้นเอ็นข้อไหล่ คือเส้นเอ็นขนาดเล็ก 4 เส้น ที่อยู่บริเวณรอบข้อไหล่ เส้นเอ็นกลุ่มนี้เป็นส่วนที่ต่อเนื่องมาจากกล้ามเนื้อสะบัก และผ่าน ข้อไหล่และยึดเกาะกับ ส่วนบนของกระดูกต้นแขน ทำหน้าที่ช่วยในการขยับไหล่ในมุมและท่าทางต่างๆกัน เช่นกางแขน ยกแขน หมุนไหล่ เป็นต้น การฉีกขาดอาจเริ่มจากการถลอกบริเวณด้านบนของเส้นเอ็น ซึ่งเกิดจากการเสียดสีของหินปูนบริเวณกระดูกกับตัวเส้นเอ็น หรืออาจเกิดจากภาวะเสื่อม ของตัวเส้นเอ็นเอง หรือเกิดจากการใช้งานหรืออุบัติเหตุ ซึ่งทั้งหมดนี้ทำให้เกิดเส้นเอ็นข้อไหล่ฉีกขาดได้,อาการเจ็บปวดและหัวไหล่ข้างที่บาดเจ็บอ่อนแรง โดยยิ่งรอยฉีกมีมากเท่าไร ก็จะยิ่งเจ็บปวดและอ่อนแรงมากขึ้นเท่านั้น ในกรณีที่เอ็นข้อไหล่ฉีกเพียงบางส่วนผู้ป่วยอาจรู้สึกเจ็บแต่สามารถเคลื่อนไหวแขนได้ตามปกติ ทั้งนี้โดยส่วนใหญ่เอ็นข้อไหล่ฉีกจะทำให้บริเวณหัวไหล่รู้สึกเจ็บแบบไม่ชัดเจนนัก อาจรู้สึกแปลบขึ้นมาเฉพาะเวลาใช้แขน ผู้ป่วยบางรายอาจไม่สามารถนอนหลับได้เนื่องจากรู้สึกเจ็บ ไม่สามารถเคลื่อนไหวแขนได้อย่างที่เคยทำหรือไม่สามารถกางแขนออกข้างลำตัวได้ ซึ่งอาจเป็นไปได้ว่าเอ็นข้อไหล่ฉีกทั้งหมด,นอกจากการซักประวัติและตรวจร่างกาย แพทย์อาจพิจารณาส่งตรวจเพิ่มเติม ดังต่อไปนี้ • การเอกซเรย์ เพื่อดูว่ามีกระดูกยื่นออกมา มีส่วนใดส่วนหนึ่งของหัวไหล่ที่หายไปหรือมีปุ่มกระดูกหัวไหล่ที่ดูไม่ปกติหรือไม่ เนื่องจากมีความสัมพันธ์กับเอ็นข้อไหล่ฉีก • การตรวจด้วยคลื่นแม่เหล็กไฟฟ้า (magnetic resonance imaging: MRI) โดยจะช่วยให้เห็นภาพเส้นเอ็นได้ชัดเจนเช่นเดียวกับที่เห็นกระดูก วิธีนี้เป็นการตรวจที่ไม่มีความเจ็บปวดแต่อย่างใด และไม่ต้องใช้เข็มหรือการฉีดยา,"การรักษาแบบไม่ผ่าตัด โดยการทานยาบรรเทาอาการปวดและแก้อักเสบ, การทำกายภาพบำบัด เช่นการลดความเจ็บปวดและการอักเสบด้วยการประคบร้อนหรือประคบเย็น การออกกำลังเพื่อเพิ่มความแข็งแรงและเพื่อให้สามารถควบคุมเอ็นข้อไหล่และกล้ามเนื้อบริเวณหัวไหล่ได้มากขึ้น การรักษาโดยการผ่าตัด ผู้ป่วยอาจต้องทำการผ่าตัดเปลี่ยนเอ็นข้อไหล่หากต้องการกลับมาใช้ไหล่ได้ปกติเท่าเดิม สำหรับผู้ป่วยที่มีเอ็นข้อไหล่ฉีกขาดเพียงบางส่วนอาจไม่จำเป็นต้องผ่าตัด โดยแพทย์จะแนะนำว่าร่างกายสามารถสมานตัวเองได้ แต่หากผู้ป่วยรู้สึกเจ็บจนทนไม่ไหวหรือไม่สามารถใช้แขนได้ อาจจำเป็นต้องพิจารณาผ่าตัด","ศัลยแพทย์กระดูกและข้อ, กุมารแพทย์ กรณีอายุน้อยกว่า 15 ปี",ผู้ป่วยที่มีอาการเข้าได้กับเส้นเอ็นไหล่อักเสบควรงดกิจกรรมรุนแรง และพักผ่อนเพื่อไม่ให้อาการเป็นมากขึ้น สามารถลองทานยาเพื่อบรรเทาอาการปวดในช่วงแรกก่อนได้ แต่ถ้าอาการไม่ดีขึ้นควรพิจารณาพบแพทย์เฉพาะทางด้านกระดูกหรือแพทย์กายภาพเพื่อรักษาเพิ่มเติม,https://www.bangkokhospital.com/content/rotator-cuff-tear https://www.bumrungrad.com/th/conditions/shoulder-rotator-cuff-surgery
ส,เส้นประสาทส่วนคอถูกกดทับ,Cervical radiculopathy,https://www.agnoshealth.com/diseases/เส้นประสาทส่วนคอถูกกดทับ/cervical-radiculopathy,cervical-radiculopathy,โรค เส้นประสาทส่วนคอถูกกดทับ (Cervical radiculopathy) เกิดจากอะไร และวิธีการรักษาเบื้องต้นเป็นอย่างไร,กระดูกคอเสื่อม (Cervical Spondylosis) คือ การเสื่อมของกระดูกสันหลังบริเวณคอที่มักพบในผู้สูงอายุ ส่วนใหญ่เกิดขึ้นโดยไม่มีสัญญาณเตือน แต่จะเริ่มมีอาการรุนแรงตามอายุที่เพิ่มมากขึ้น จนอาจส่งผลกระทบต่อการใช้ชีวิตประจำวัน ผู้ป่วยสามารถบรรเทาอาการเจ็บปวดจากโรคนี้ได้โดยไม่ต้องเข้ารับการผ่าตัด แต่จะไม่สามารถรักษาให้หายสนิท เนื่องจากเป็นกระบวนการเสื่อมสภาพของร่างกายตามธรรมชาติ กระดูกสันหลังส่วนคอกดทับไขสันหลัง (Cervical spondylotic myelopathy) คือการที่ของเหลวในหมอนรองกระดูก ยื่นออกมาข้างนอกทางด้านหลัง หรือมีกระดูกงอกยื่นเข้าไปในโพรงกระดูกบริเวณข้อต่อ ทำให้กดทับรากประสาท ทำให้มีอาการเด่นคือ มีอาการกล้ามเนื้ออ่อนแรงตามที่ปลายประสาทนั้นไปเลี้ยง สามารถเป็นได้ทั้งสองข้างหรือข้างเดียว โดยมีอาการปวดบริเวณไขสันหลังส่วนคออาจจะไม่ได้มีอาการเด่นมากนัก ส่วนเส้นประสาทส่วนคอถูกกดทับ (Cervical radiculopathy) อาการเด่นทางคลินิกคือ มีอาการปวดตามรากประสาท ปวดร้าวหรือชาไปตามแขน ถ้ามีอาการรุนแรงจะพบว่าพลังหรือกำลังของกล้ามเนื้อผิดน้อยลงได้เช่นกัน สาเหตุการเกิดโรค เกิดจากการเสื่อมตัวไปตามอายุที่สูงขึ้นและการบาดเจ็บอย่างเฉียบพลันหรือ บาดเจ็บสะสมเรื้อรังจากการทำงาน ไม่ออกกำลังกาย หรือมีน้ำหนักตัวเกินมาตรฐาน,โรคกระดูกคอเสื่อมมักไม่มีอาการใด ๆ แสดงให้เห็น แต่ในกรณีที่มีอาการ ผู้ป่วยอาจรู้สึกปวดบริเวณคอร้าวลงไปถึงไหล่หรือแขนได้ รวมทั้งมีอาการคอแข็ง ทำให้ขยับหรือเคลื่อนไหวคอได้ไม่สะดวกเหมือนปกติ นอกจากนี้ หากไขสันหลังหรือรากประสาทถูกกดทับ อาจทำให้เกิดอาการอื่น ๆ ตามมาด้วย เช่น • รู้สึกอ่อนแรงและเป็นเหน็บชาที่แขน ขา มือ หรือเท้า • การประสานงานของร่างกายผิดปกติ ทำให้เดินลำบาก • ไม่สามารถควบคุมระบบขับถ่ายหรือระบบปัสสาวะได้,นอกจากการซักประวัติและการตรวจร่างกายแล้ว แพทย์อาจใช้การตรวจด้วยวิธีอื่น ๆ เพิ่มเติม เพื่อดูความเสียหายของกระดูกและเส้นประสาทบริเวณกระดูกสันหลัง เช่น • การถ่ายภาพด้วยรังสี เป็นวิธีที่ช่วยให้มองเห็นความผิดปกติของกระดูกและเส้นประสาทบริเวณคอ เช่น การเอกซเรย์ การทำเอ็มอาร์ไอ การทำซีทีแสกนเป็นต้น • การตรวจคลื่นไฟฟ้ากล้ามเนื้อ เป็นการตรวจการทำงานของเส้นประสาทที่ส่งสัญญาณไปยังกล้ามเนื้อ เพื่อดูว่ามีความผิดปกติที่เกิดจากกระดูกคอเสื่อมหรือไม่ • การตรวจความเร็วของการนำสัญญาณประสาท แพทย์จะใช้ตัวนำไฟฟ้าวางไว้บนผิวหนังบริเวณเหนือเส้นประสาท จากนั้นจึงปล่อยกระแสไฟฟ้าเบา ๆ เพื่อดูว่าการส่งสัญญาณประสาทจากไขสันหลังไปยังกล้ามเนื้อเป็นปกติดีหรือไม่,การรักษาภาวะนี้ขึ้นอยู่กับความรุนแรงของอาการ เบื้องต้นแพทย์อาจแนะนำให้ผู้ป่วยออกกำลังกายเพื่อช่วยบรรเทาอาการปวด รวมทั้งให้พยายามเคลื่อนไหวร่างกายและใช้ชีวิตตามปกติ แต่หากมีอาการที่รบกวนการใช้ชีวิตประจำวันอาจรักษาโดยใช้วิธีอื่น ดังนี้ • การใช้ยา เช่นยาไอบูโพรเฟน ยานาพรอกเซน เป็นต้น รวมทั้งอาจใช้ยาคลายกล้ามเนื้อร่วมด้วย • การทำกายภาพบำบัดเพื่อเพิ่มความยืดหยุ่นและความแข็งแรงของกล้ามเนื้อซึ่งจะช่วยลดอาการปวด • การประคบเย็นหรือประคบร้อน ทำได้โดยใช้แผ่นประคบเย็นหรือร้อนวางบริเวณคอเพื่อลดอาการเจ็บปวด แต่ควรปฏิบัติตามคำแนะนำของแพทย์หรือนักกายภาพบำบัดเสมอ • การใส่เฝือกคอ แพทย์อาจแนะนำให้ผู้ป่วยใส่เฝือกอ่อนบริเวณคอเป็นระยะเวลาสั้น ๆ เพื่อบรรเทาอาการ แต่หากใส่นานเกินไปอาจมีผลข้างเคียงทำให้คอไม่แข็งแรงได้ • การฉีดยา แพทย์จะฉีดสารสเตียรอยด์และยาแก้ปวดเข้าไปยังข้อต่อคอที่มีอาการปวดหรือบริเวณใกล้ ๆ กับกระดูกสันหลัง • การผ่าตัด โดยทั่วไปผู้ป่วยมักไม่จำเป็นต้องเข้ารับการผ่าตัด แต่ในกรณีที่มีแรงกดทับจากภาวะกระดูกคอเสื่อมมากเกินไป หรือแรงกดดังกล่าวส่งผลกระทบต่อเส้นประสาท แพทย์อาจแนะนำให้ผู้ป่วยเข้ารับการผ่าตัดเพื่อนำกระดูกที่กดทับอยู่ออก ซึ่งจะช่วยบรรเทาอาการเจ็บปวดและอาการอื่น ๆ ที่เกิดจากภาวะกระดูกคอเสื่อมได้,"ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",หากมีอาการของภาวะกระดูกคอเสื่อมที่รุนแรงดังต่อไปนี้ ผู้ป่วยควรไปพบแพทย์ เพราะหากไม่ได้รับการรักษาอาจทำให้กระดูกสันหลังเสียหายอย่างถาวร • อาการปวดรุนแรงขึ้น • การควบคุมหรือประสานงานกันของร่างกายผิดปกติ เช่น ติดกระดุมไม่ได้ เดินลำบาก เป็นต้น • มีอาการอ่อนแรงหรือรู้สึกหนักที่ขาและแขน • มีปัญหาในการกลั้นปัสสาวะหรืออุจจาระ,https://www.bumrungrad.com/th/conditions/cervical-spondylosis https://www.huachiewtcm.com/content/6194/cervical-spondylosis
ส,เส้นประสาทการทรงตัวอักเสบ,Vestibular neuritis,https://www.agnoshealth.com/diseases/เส้นประสาทการทรงตัวอักเสบ/vestibular-neuritis,vestibular-neuritis,โรค เส้นประสาทการทรงตัวอักเสบ (Vestibular neuritis) เกิดจากอะไร และวิธีการรักษาเบื้องต้นเป็นอย่างไร,โรคเส้นประสาทการทรงตัวอักเสบ เป็นการอักเสบของเส้นประสาทหู ส่วนควบคุมการทรงตัว ซึ่งทำหน้าที่รับข้อมูลจากอวัยวะทรงตัวที่อยู่ภายในหูชั้นใน สาเหตุของโรค ส่วนใหญ่เกิดจากการติดเชื้อไวรัส ซึ่งอาจสัมพันธ์กับการติดเชื้อไวรัสทั่วร่างกาย หรือติดเชื้อเฉพาะที่หูชั้นในก็ได้,อาการหลักๆ คือ • เวียนศีรษะบ้านหมุนอย่างรุนแรง • อาจรู้สึกคลื่นไส้ อาเจียนร่วมด้วยได้ ผู้ป่วยจึงมักหลีกเลี่ยงการลืมตา หรือขยับตัว อาการที่รุนแรงที่สุดของโรค Vestibular neuritis จะคงอยู่ไม่กี่วัน และค่อยๆ ลดลงจนหายเป็นปกติภายในไม่กี่สัปดาห์,การวินิจฉัยโรค Vestibular neuritis อาศัยการซักประวัติและตรวจร่างกายเป็นหลัก ไม่มีการส่งตรวจใดที่จำเพาะกับโรคนี้ การส่งตรวจภาพถ่ายทางรังสีมักเป็นไปเพื่อตัดสาเหตุอื่นๆของอาการเวียนศีรษะที่เป็นไปได้ที่แพทย์คิดถึงร่วมด้วย ออกไปก่อน เช่น โรคหลอดเลือดสมอง โรคทางระบบประสาทอื่นๆ,รักษาได้ด้วยยากดอาการคลื่นไส้และเวียนศีรษะ ยาสเตียรอยด์ (Steroid) ยาต้านไวรัส และยาปฏิชีวนะ (หากมีการติดเชื้อแบคทีเรีย) ในรายที่มีภาวะขาดน้ำจากการอาเจียน แพทย์อาจให้สารน้ำทางหลอดเลือดดำแทน แต่ถ้าอาการเวียนศีรษะและทรงตัวลำบากยังอยู่ แพทย์อาจแนะนำให้ทำการฝึกฟื้นฟูเส้นประสาทการทรงตัว (Vestibular rehabilitation exercises) เพื่อช่วยให้สมองปรับตัว และชดเชยการทำงานของเส้นประสาทการทรงตัวที่เสียไป,"อายุรแพทย์ระบบประสาท, กุมารแพทย์ ระบบประสาท กรณีอายุน้อยกว่า 15 ปี",ผู้ป่วยโรคเส้นประสาทการทรงตัวอักเสบไม่ควรมีอาการดังต่อไปนี้ • อาการหูอื้อ การสูญเสียการได้ยินหรือมีเสียงผิดปกติในหู (ยกเว้นในผู้ป่วยที่มีโรคหูเดิมอยู่ก่อนแล้ว) • อาการทางระบบประสาท หรืออาการแขนขาชาหรืออ่อนแรงร่วมด้วย หากพบอาการข้างต้นควรเข้าปรึกษาแพทย์เพิ่มเติม,https://meded.psu.ac.th/binlaApp/class04/388_471/Approach_vertigo/index4.html https://my.clevelandclinic.org/health/diseases/15227-vestibular-neuritis
ส,ไส้เลื่อนขาหนีบที่มีภาวะแทรกซ้อน,Complicated Inguinal Hernia,https://www.agnoshealth.com/diseases/ไส้เลื่อนขาหนีบที่มีภาวะแทรกซ้อน/complicated-inguinal-hernia,complicated-inguinal-hernia,โรค ไส้เลื่อนขาหนีบที่มีภาวะแทรกซ้อน (Complicated Inguinal Hernia) เกิดจากอะไร และวิธีการรักษาเบื้องต้นเป็นอย่างไร,ไส้เลื่อน (Hernia) คือ ภาวะที่ลำไส้เคลื่อนตัวออกมาจากตำแหน่งเดิม และทำให้เห็นเป็นลักษณะคล้ายก้อนตุง ซึ่งเกิดจากความอ่อนแอของผนังช่องท้องที่มีมาแต่กำเนิด หรือเกิดภายหลังเช่น จากการผ่าตัด ภาวะแรงดันที่มากผิดปกติภายในช่องท้อง เนื่องจากสาเหตุต่าง ๆ อาทิ เบ่งจากภาวะท้องผูก การไอหรือจาม การยกของหนัก โดยภาวะไส้เลื่อนสามารถแบ่งออกเป็นประเภทตามบริเวณตำแหน่งการเกิดโรคที่พบได้บ่อยดังนี้ • ไส้เลื่อนบริเวณขาหนีบ (Inguinal hernias) โดยลำไส้เคลื่อนมาติดคาที่บริเวณขาหนีบ หรือถุงอัณฑะ อาการไส้เลื่อนที่ขาหนีบมักมาพร้อมกับอาการปวดหน่วง ๆ หรือ อาการปวดแสบปวดร้อน และจะยิ่งปวดมากขึ้นหรือเห็นได้ชัดหากออกกำลังกาย หรือเกิดอาการ ไอ จาม • ไส้เลื่อนบริเวณสะดือ (Umbilical hernias) คือภาวะที่ลำไส้เคลื่อนตัวออกมาตุงที่บริเวณกลางหน้าท้อง ทำให้เห็นลักษณะเป็นก้อนนูนบริเวณสะดือ • ไส้เลื่อนเนื่องจากการผ่าตัด (Incisional hernias) เป็นที่อาจเกิดขึ้นหากผู้ป่วยเคยได้รับการผ่าตัดที่บริเวณช่องท้องมาก่อนทำให้เกิดความอ่อนแอของผนังหน้าท้องในบางกรณี • ไส้เลื่อนบริเวณต่ำกว่าขาหนีบ (Femoral hernias) โอกาสในการเกิดไส้เลื่อนในบริเวณนี้จะน้อยกว่าบริเวณขาหนีบ เกิดอาการปวดบริเวณต้นขา และอาจมีอาการปวดที่ขาหนีบร่วมด้วย นอกจากนี้ก็ยังมีภาวะไส้เลื่อนบริเวณอื่น ๆ ที่สามารถพบได้ เช่น ไส้เลื่อนบริเวณกระบังลม ไส้เลื่อนบริเวณหน้าท้องเหนือสะดือ หรือไส้เลื่อนบริเวณข้างกล้ามเนื้อหน้าท้อง ซึ่งก็เกิดจากความอ่อนแอของผนังช่องท้องเช่นกัน ไส้เลื่อนขาหนีบที่มีภาวะแทรกซ้อน (Complicated Inguinal Hernia) เป็นคำเรียกรวมของภาวะแทรกซ้อนของโรคไส้เลื่อนขาหนีบ เกิดจากการที่ไส้เลื่อนที่เคลื่อนตัวออกมา ติดคาอุดตันไม่สามารถกลับเข้ารูเปิดที่ออกมาได้ (Incarcerated hernia) จนทำให้เกิดการขาดเลือดไปเลี้ยงไส้ส่วนปลายที่หลุดออกมาจนเกิดการเน่าตาย (Strangulated hernia),อาการหลักของโรคไส้เลื่อนคือคลำพบก้อนนูนในบริเวณที่เกิดโรค เช่น ในกรณีของผู้ป่วยไส้เลื่อนบริเวณขาหนีบจะมีก้อนนูนด้านใดด้านหนึ่งของกระดูกเชิงกรานหรือขาหนีบ และถ้านอนลงจะสามารถดันให้กลับเข้าไปในช่องท้องได้ ผู้ป่วยบางรายอาจรู้สึกปวดบริเวณก้อนโดยเฉพาะ ขณะก้มตัว ยกสิ่งของ และไอจาม หรือมีอาการอัณฑะบวมและปวด เมื่อเกิดภาวะแทรกซ้อนของไส้เลื่อนขาหนีบ คือ ไม่สามารถดันกลับได้ ผู้ป่วยจะมีอาการดังต่อไปนี้ • ปวดบริเวณที่เป็นไส้เลื่อน • ไม่สามารถดันก้อนนูนกลับเข้าไปในช่องท้องได้ • ปวดท้อง ท้องอืด ไม่อุจจาระ ไม่ผายลมร่วมกับมีอาการคลื่นไส้ อาเจียน,แพทย์วินิจฉัยโรคไส้เลื่อน จากการตรวจร่างกายเป็นหลัก โดยจะตรวจทั้งในท่านอน ท่ายืน และใ ห้ผู้ป่วยออกแรงเบ่ง ซึ่งการวินิจฉัยจะทำได้ไม่ยาก สิ่งที่สำคัญคือ การให้การวินิจฉัยว่าไส้เลื่อนที่ตรวจพบเกิดภาวะติดคาขึ้นหรือไม่ รวมทั้งไส้เลื่อนที่ติดคาเกิดภาวะขาดเลือดไปเลี้ยงหรือยัง โดยอาศัยจากอาการและการตรวจร่างกายร่วมกัน ในกรณีที่ไม่แน่ใจในการวินิจฉัยว่าก้อนที่ตรวจพบเป็นไส้เลื่อนหรือไม่อาจใช้การตรวจอัลตราซาวด์ช่วยในการตรวจวินิจฉัยสำหรับผู้ป่วยที่เป็นไส้เลื่อนภายในช่องเชิงกราน ซึ่งมักคลำไม่ได้ก้อน แต่จะมีอาการของลำไส้อุดตันเป็นๆ หายๆ,• ผู้ป่วยที่เกิดภาวะไส้เลื่อนติดคา (Incarcerated hernia) การรักษาในขั้นแรกคือ การพยายามนำไส้เลื่อนที่ติดคาให้เคลื่อนที่กลับไปสู่ตำแหน่งเดิม ซึ่งทำได้โดยให้ผู้ป่วยนอนราบ ให้ยาแก้ปวด ยาคลายกล้ามเนื้อและยานอนหลับ แล้วใช้นิ้วมือพยายามดันไส้เลื่อนให้กลับเข้าสู่ช่องท้อง หากทำได้สำเร็จ ก็จะนัดผู้ป่วยมาผ่าตัดรักษาไส้เลื่อนให้เร็วที่สุด เนื่องจากมีโอกาสที่จะเกิดการติดคาซ้ำได้อีกทุกเมื่อ แต่หากทำไม่สำเร็จ ต้องรีบผ่าตัดโดยฉุกเฉิน เพราะไม่เช่นนั้นจะเกิดภาวะลำไส้ขาดเลือดไปเลี้ยงและลำไส้เน่าตายตามมาได้ • ผู้ป่วยไส้เลื่อนที่เกิดภาวะลำไส้ขาดเลือดไปเลี้ยง (Strangulated hernia) ต้องได้รับการผ่าตัดฉุกเฉิน โดยเวลานับตั้งแต่ลำไส้เกิดการขาดเลือดไปเลี้ยงจนกระทั่งลำไส้เน่าตาย และทำให้ต้องตัดลำไส้ทิ้งไปคือประมาณ 6 ชั่วโมง,"ศัลยแพทย์, ศัลยแพทย์เด็ก กรณีอายุน้อยกว่า 15 ปี",ผู้ที่มีอาการของไส้เลื่อนขาหนีบที่มีภาวะแทรกซ้อนควรพบแพทย์ให้เร็วที่สุด เนื่องจากมีความเสี่ยงสูงและสามารถทำให้เกิดการเน่าตายของลำไส้ได้,https://www.si.mahidol.ac.th/th/division/hph/admin/news_files/456_49_1.pdf
ส,ไส้เลื่อนขาหนีบ,Uncomplicated inguinal hernia,https://www.agnoshealth.com/diseases/ไส้เลื่อนขาหนีบ/uncomplicated-inguinal-hernia,uncomplicated-inguinal-hernia,โรค ไส้เลื่อนขาหนีบ (Uncomplicated inguinal hernia) เกิดจากอะไร และวิธีการรักษาเบื้องต้นเป็นอย่างไร,ไส้เลื่อน (Hernia) คือ ภาวะที่ลำไส้เคลื่อนตัวออกมาจากตำแหน่งเดิม และทำให้เห็นเป็นลักษณะคล้ายก้อนตุง ซึ่งเกิดจากความอ่อนแอของผนังช่องท้องที่มีมาแต่กำเนิด หรือ เกิดภายหลัง เช่น จากการผ่าตัด ภาวะแรงดันที่มากผิดปกติภายในช่องท้อง เนื่องจากสาเหตุต่างๆ อาทิ เบ่งจากภาวะท้องผูก การไอหรือจาม การยกของหนัก โดยภาวะไส้เลื่อนสามารถแบ่งออกเป็นประเภทตามบริเวณตำแหน่งการเกิดโรคที่พบได้บ่อยดังนี้ • ไส้เลื่อนบริเวณขาหนีบ (Inguinal hernias) เป็นภาวะไส้เลื่อนซึ่งเกิดจากความผิดปกติของผนังช่องท้องตั้งแต่กำเนิด โดยลำไส้เคลื่อนมาติดคาที่บริเวณขาหนีบ หรือถุงอัณฑะ อาการไส้เลื่อนที่ขาหนีบมักมาพร้อมกับอาการปวดหน่วง ๆ หรือ อาการปวดแสบปวดร้อน และจะยิ่งปวดมากขึ้นหรือเห็นได้ชัดหากออกกำลังกาย หรือ เกิดอาการ ไอ จาม • ไส้เลื่อนบริเวณสะดือ (Umbilical hernias) คือ ภาวะที่ลำไส้เคลื่อนตัวออกมาตุงที่บริเวณกลางหน้าท้อง ทำให้เห็นลักษณะเป็นก้อนนูนบริเวณสะดือ • ไส้เลื่อนเนื่องจากการผ่าตัด (Incisional hernias) เป็นภาวะไส้เลื่อนที่อาจเกิดขึ้นหากผู้ป่วยเคยได้รับการผ่าตัดที่บริเวณช่องท้องมาก่อนทำให้เกิดความอ่อนแอของผนังหน้าท้องในบางกรณี • ไส้เลื่อนบริเวณต่ำกว่าขาหนีบ (Femoral hernias) โอกาสในการเกิดไส้เลื่อนในบริเวณนี้จะน้อยกว่าบริเวณขาหนีบ เกิดอาการปวดบริเวณต้นขา และอาจมีอาการปวดที่ขาหนีบร่วมด้วย นอกจากนี้ก็ยังมีภาวะไส้เลื่อนบริเวณอื่น ๆ ที่สามารถพบได้ เช่น ไส้เลื่อนบริเวณกระบังลม ไส้เลื่อนบริเวณหน้าท้องเหนือสะดือ หรือไส้เลื่อนบริเวณข้างกล้ามเนื้อหน้าท้อง ซึ่งก็เกิดจากความอ่อนแอของผนังช่องท้องเช่นกัน,อาการหลักของโรคไส้เลื่อน คือ คลำพบก้อนนูนในบริเวณที่เกิดโรค เช่น ในกรณีของผู้ป่วยไส้เลื่อนบริเวณขาหนีบ จะมีก้อนนูนด้านใดด้านหนึ่งของกระดูกเชิงกรานหรือขาหนีบ และ ถ้านอนลงจะสามารถดันให้กลับเข้าไปในช่องท้องได้ ผู้ป่วยบางรายอาจรู้สึกปวดบริเวณก้อนโดยเฉพาะขณะก้มตัว ยกสิ่งของ และไอจาม หรือ มีอาการอัณฑะบวมและปวด,แพทย์วินิจฉัยโรคไส้เลื่อน จากการตรวจร่างกายเป็นหลัก โดยจะตรวจทั้งในท่านอน ท่ายืน และให้ผู้ป่วยออกแรงเบ่ง ซึ่งการวินิจฉัยจะทำได้ไม่ยาก สิ่งที่สำคัญคือ การให้การวินิจฉัยว่าไส้เลื่อนที่ตรวจ พบเกิดภาวะติดคาขึ้นหรือไม่ รวมทั้งไส้เลื่อนที่ติดคาเกิดภาวะขาดเลือดไปเลี้ยงหรือยัง โดยอาศัยจากอาการและการตรวจร่างกายร่วมกัน ในกรณีที่ไม่แน่ใจในการวินิจฉัยว่าก้อนที่ตรวจพบเป็นไส้เลื่อนหรือไม่อาจใช้การตรวจอัลตราซาวด์ช่วยในการตรวจวินิจฉัยสำหรับผู้ป่วยที่เป็นไส้เลื่อนภายในช่องเชิงกราน ซึ่งมักคลำไม่ได้ก้อน แต่จะมีอาการของลำไส้อุดตันเป็นๆ หายๆ,วิธีหลักในการรักษาโรคไส้เลื่อนคือ การผ่าตัด โดยความเร่งด่วนในการรักษาขึ้นอยู่กับขนาดของก้อนนูน และ อาการของผู้ป่วยว่ามีความรุนแรงมากน้อยเพียงใด ในรายที่ก้อนมีขนาดเล็ก และ ผู้ป่วยไม่มีอาการ อาจแนะนำให้เฝ้าระวังภาวะแทรกซ้อนโดยยังไม่จำเป็นต้องรีบผ่าตัด ในกรณีที่ไส้เลื่อนมีขนาดใหญ่ขึ้น เริ่มมีอาการจากไส้เลื่อน จะแนะนำให้รักษาโดยการผ่าตัด เพื่อป้องกันภาวะแทรกซ้อนรุนแรงที่อาจตามมา โดยการผ่าตัดสามารถทำได้ 2 วิธี คือ • การผ่าตัดแบบเปิดหน้าท้อง (open surgery) โดยแพทย์จะทำการผ่าบริเวณที่มีก้อนนูนเพื่อดันส่วนที่เคลื่อนออกมาให้กลับเข้าไปยังตำแหน่งเดิม แล้วเย็บซ่อมจุดที่อ่อนแอพร้อมใส่ตาข่ายทางการแพทย์ (surgical mesh) เพื่อเสริมความแข็งแรง แล้วจึงเย็บปิดแผล • การผ่าตัดแบบแผลเล็กด้วยวิธีการผ่าตัดผ่านกล้อง (laparoscopic surgery) โดยจะทำผ่านรูเล็กๆ ที่เจาะเข้าทางหน้าท้อง และทำการซ่อมแซมไส้เลื่อน,"ศัลยแพทย์, ศัลยแพทย์เด็ก กรณีอายุน้อยกว่า 15 ปี",สำหรับอาการที่ผู้ป่วยไส้เลื่อนต้องมาพบแพทย์ทันที ได้แก่ • ปวดบริเวณที่เป็นไส้เลื่อน • ไม่สามารถดันก้อนนูนกลับเข้าไปในช่องท้องได้ • ปวดท้อง ท้องอืด ไม่อุจจาระ ไม่ผายลม • คลื่นไส้ อาเจียน เนื่องจากอาจเกิดภาวะแทรกซ้อนที่รุนแรง เช่น ไส้เลื่อนติดคาไม่สามารถดันกลับเข้าไปในช่องท้องได้ (incarcerated hernia) หรือภาวะลำไส้ขาดเลือดและเน่าตาย (strangulated hernia) หรือภาวะลำไส้อุดตัน (bowel obstruction) ซึ่งเป็นภาวะที่อาหารหรืออุจจาระไม่สามารถเคลื่อนผ่านลำไส้ไปได้ ซึ่งภาวะแทรกซ้อนเหล่านี้จำเป็นที่ผู้ป่วยจะต้องได้รับการผ่าตัดรักษาฉุกเฉิน,https://www.si.mahidol.ac.th/th/division/hph/admin/news_files/456_49_1.pdf
ส,ไส้ติ่งอักเสบ,Appendicitis,https://www.agnoshealth.com/diseases/ไส้ติ่งอักเสบ/appendicitis,appendicitis,โรค ไส้ติ่งอักเสบ (Appendicitis) เกิดจากอะไร และวิธีการรักษาเบื้องต้นเป็นอย่างไร,ไส้ติ่ง เป็นท่อตันที่แยกมาจากบริเวณลำไส้ใหญ่ส่วนต้น บริเวณท้องน้อยด้านขวา การอักเสบของไส้ติ่งเป็นผลมาจากการอุดตันของรูท่อไส้ติ่ง ซึ่งอาจจะเกิดได้จากหลายสาเหตุ เช่น อุจจาระ พยาธิ หรือ สิ่งแปลกปลอมอื่นๆ ทำให้แรงดันในไส้ติ่งสูงขึ้น มีการสะสมของแบคทีเรีย และเกิดการอักเสบในที่สุด ซึ่งหากไม่ได้รับการรักษาอย่างเร่งด่วน ความรุนแรงของโรคจะมากขึ้นเรื่อย ๆ จนผนังไส้ติ่งเกิดการเน่าและแตก ส่งผลให้เชื้อโรคแพร่กระจายไปได้หลายอวัยวะและภายในช่องท้อง สามารถเป็นอันตรายถึงชีวิตได้,"โดยทั่วไปอาการของไส้ติ่งอักเสบจะมีอาการดังนี้ • มีอาการปวดท้องอย่างรุนแรง บริเวณหน้าท้องด้านล่างสะดือ, มักเป็นบริเวณด้านขวาล่างของท้อง • อาการปวดท้องในบางคน อาจเริ่มจากบริเวรรอบสะดือ แล้วย้ายมา ปวดมากบริเวณขวาล่างของหน้าท้อง • เบื่ออาหาร • คลื่นไส้/อาเจียน • มีไข้ บางคนสามารถมีอาการที่แตกต่างได้ เช่น • รู้สึกมีแก๊สในท้อง พะอืดพะอม • ปวดบิดท้อง • ท้องเสียง • ปวดกระเพาะ",• ตรวจเม็ดเลือด โดยส่วนใหญ่จะพบว่ามีปริมาณเม็ดเลือดขาวสูงกว่าปกติ ซึ่งบ่งบอกถึงอาการติดเชื้ออักเสบ • ตรวจปัสสาวะหาเม็ดเลือดแดงและเม็ดเลือดขาว เพื่อแยกโรคอื่น ๆ รวมทั้งดูภาวะขาดสมดุลน้ำในร่างกาย ตรวจเอกซเรย์ ซึ่งอาจจะได้แก่ • ตรวจเอกซเรย์คอมพิวเตอร์ (CT Scan) • ตรวจอัลตราซาวนด์ช่องท้องด้วยคลื่นเสียงความถี่สูง (Ultrasound Upper Abdomen) • ตรวจวินิจฉัยด้วยคลื่นแม่เหล็กไฟฟ้า (MRI) เพื่อแยกโรคอื่น ๆ หรือประกอบการวินิจฉัยและดูภาวะแทรกซ้อนต่างๆ,การรักษาโดยการผ่าตัดเพื่อเอาไส้ติ่งออก คือหลักของไส้ติ่งอักเสบ สามารถทำได้ 2 แบบคือ • การผ่าตัดแบบเปิด (Open surgery) • การผ่าตัดโดยการส่องกล้อง (Laparoscopic surgery) ซึ่งศัลยแพทย์จะเป็นผู้ที่พิจารณาถึงความเหมาะสมถึงวิธีการเลือกผ่าตัดต่อไป ทั้งนี้ถ้ามีภาวะไส้ติ่งอักเสบจนแตก จะมีความเสียงของการติดเชื้อในช่องท้องทั้งหมด เพราะฉะนั้นการผ่าตัดจะต้องเปิดแผลที่ใหญ่มากขึ้น เผื่อทำการล้างทำความสะอาดอวัยวะในช่องท้องทั้งหมด ในทางกลับกันถ้าไส้ติ่งอักเสบจนแตกแล้วเป็นเวลานาน 2-3 วัน ศัลยแพทย์อาจจะพิจารณาไม่ผ่าตัดทันที เพราะในบางครั้งภายในร่างกายของเราสามารถสร้างถุงมาห่อหุ้ม ส่วนที่ไส้ติ่งแตกได้เพื่อป้องกันการติดเชื้อโรคในช่องท้อง ทั้งนี้ทั้งนั้นยังมีความจำเป็นที่จะต้องผ่าตัดเอาไส้ติ่งออกในภายหลังอยู่ดี การรักษาโดยการให้ยาโดยไม่ทำการผ่าตัด มีความเป็นไปได้ที่จะสามารถรักษาไส้ติ่งอักเสบโดยการให้ยาเพียงอย่างเดียว แต่การรักษาโดยการไม่ผ่าตัด ทำให้มีโอกาสในการกลับมาเป็นซ้ำของไส้ติ่งอักเสบอีกครั้ง ทำให้การผ่าตัดจึงเป็นการรักษาที่ดีที่สุดอยู่,"ศัลยแพทย์, ศัลยแพทย์เด็ก กรณีอายุน้อยกว่า 15 ปี",โรคไส้ติ่งอักเสบเป็นโรคที่สามารถมีอาการรุนแรงได้และมักดำเนินโรคไปในทางที่แย่ลงอย่างรวดเร็วถ้าไม่ได้รับการรักษา มีความเสียงสูงที่ไส้ติ่งจะแตกได้ถ้าไม่ได้รับการรักษาภายใน 24 ชั่งโมง ถ้ามีภาวะไส้ติ่งแตกการรักษาจะสามารถทำได้ยากและซับซ้อนมากขึ้น,https://www.bangkokhospital.com/content/appendicitis-treatment
ห,หัวใจเต้นผิดจังหวะ,Cardiac arrhythmia,https://www.agnoshealth.com/diseases/หัวใจเต้นผิดจังหวะ/cardiac-arrhythmia,cardiac-arrhythmia,โรค หัวใจเต้นผิดจังหวะ (Cardiac arrhythmia) เกิดจากอะไร และวิธีการรักษาเบื้องต้นเป็นอย่างไร,หัวใจเต้นผิดจังหวะ คือ ภาวะผิดปกติที่เกิดจากการก่อกำเนิดสัญญาณไฟฟ้าหัวใจผิดปกติ หรือมีการนำสัญญาไฟฟ้าภายในห้องหัวใจผิดปกติ ซึ่งส่งผลให้เกิดภาวะหัวใจเต้นเร็ว เต้นช้า หรือเต้นไม่สม่ำเสมอ สาเหตุของภาวะหัวใจเต้นผิดจังหวะ • ภาวะที่เป็นมาแต่กำเนิดหรือเป็นโรคทางพันธุกรรม เช่น โรคใหลตาย (Brugada syndrome) • ภาวะที่เกิดขึ้นมาภายหลัง ซึ่งอาจส่งผลต่อการทำงานของหัวใจ ได้แก่ • เกลือแร่ในเลือดผิดปกติ • โรคหัวใจชนิดต่างๆ เช่น ผนังหัวใจรั่ว หลอดเลือดหัวใจตีบตัน • การเสื่อมชราหรือการทำงานที่ลดลงของเซลล์หัวใจ,• ใจสั่น ใจเต้นแรง ใจเต้นเร็ว • เหนื่อยง่าย หายใจหอบ • เจ็บแน่นหน้าอก • หน้ามืด ตาลาย วูบ เป็นลมหมดสติ • หัวใจหยุดเต้น • ไม่มีอาการ หรือตรวจพบโดยบังเอิญ,อาศัยการซักประวัติ ตรวจร่างกาย ตรวจคลื่นไฟฟ้าหัวใจ รวมถึงเจาะเลือดเพื่อตรวจระดับเกลือแร่ในเลือด ระดับเอนไซม์กล้ามเนื้อหัวใจ และตรวจอัลตร้าซาวนด์หัวใจ หากการตรวจเบื้องต้น ไม่ได้การวินิจฉัย และผู้ป่วยยังมีอาการอยู่ อาจต้องใช้อุปกรณ์บันทึกจังหวะการเต้นของหัวใจ 24 ชั่วโมง (Holter Monitor) หรือการตรวจด้านสรีรวิทยาไฟฟ้าหัวใจ (Electrophysiology Study) เพิ่มเติม,การรักษาภาวะหัวใจเต้นผิดจังหวะสามารถทำได้หลายวิธี ขึ้นกับชนิดของโรค ความรุนแรง สาเหตุการเกิด ปัจจัยกระตุ้น อาชีพและกิจกรรมการใช้ชีวิตของผู้ป่วย โดยสามารถแบ่งได้เป็น • การรักษาหัวใจเต้นเร็ว (Tachycardia) เช่น รักษาด้วยยาควบคุมอัตราการเต้นหัวใจ การจี้ไฟฟ้าหัวใจ หรือใส่เครื่องกระตุกไฟฟ้าหัวใจอัตโนมัติ (AICD) • การรักษาหัวใจเต้นช้า (Bradycardia) เช่น ใส่เครื่องกระตุ้นหัวใจ (Pacemaker) • การรักษาหัวใจเต้นไม่สม่ำเสมอ (Irregular cardiac rhythm) เช่น รักษาด้วยยาควบคุมการเต้นหัวใจ หรือการจี้ไฟฟ้าหัวใจ,"อายุรแพทย์หัวใจ, กุมารแพทย์ โรคหัวใจ กรณีอายุน้อยกว่า 15 ปี",หากมีอาการต่อไปนี้ควรรีบพบแพทย์ทันที • หอบหายใจเร็วอกกระเพื่อม หายใจไม่ออก หรือหายใจเร็วตื้น • เจ็บแน่นหน้าอก • หน้ามืด หรือเป็นลมหมดสติ,"https://www.rajavithi.go.th/rj/?p=4626 https://www.mayoclinic.org/diseases-conditions/heart-arrhythmia/symptoms-causes/syc-20350668#:~:text=A%20heart%20arrhythmia%20(uh%2DRITH,slow%20(bradycardia)%20or%20irregularly ."
ห,หมอนรองกระดูกส่วนเอวปลิ้น,Herniated nucleus palposus,https://www.agnoshealth.com/diseases/หมอนรองกระดูกส่วนเอวปลิ้น/herniated-nucleus-palposus,herniated-nucleus-palposus,โรค หมอนรองกระดูกส่วนเอวปลิ้น (Herniated nucleus palposus) เกิดจากอะไร และวิธีการรักษาเบื้องต้นเป็นอย่างไร,กระดูกสันหลัง มีเนื้อเยื่อที่อยู่ระหว่างกระดูกสันหลังทุกข้อตั้งแต่คอถึงเอวซึ่งทำหน้าที่รองรับแรงกระแทกและยืดหยุ่นเวลาเคลื่อนไหวในทิศทางต่างๆ เรียกว่าหมอนรองกระดูก โรคหมอนรองกระดูกสันหลังเคลื่อนทับเส้นประสาท ส่วนใหญ่เกิดเพียงข้างเดียว และมักทับเส้นประสาทเส้นเดียว เช่น การทับเส้นประสาทคอจุดเดียว เป็นต้น เกิดได้จากการยกของหนักเกินไป หรือการเคลื่อนไหวผิดท่าทาง ซึ่งเกิดอย่างเฉียบพลัน เช่น ขณะยกของหนัก หรือเป็นเรื้อรังจากหมอนรองกระดูกเสื่อม โดยมีส่วนของหมอนรองกระดูกปลิ้นเคลื่อนออกมามากพอจนทับเส้นประสาท จึงส่งผลให้เกิดมีอาการปวดร้าวลงขา,• อาการปวดหลัง สะโพกและปวดร้าวลงขาข้างใดข้างหนึ่งหรือทั้งสองข้างรุนแรง อาการปวดมากขึ้นเวลาไอ หรือจาม • อาการอ่อนแรงกล้ามเนื้อ โดยเฉพาะกล้ามเนื้อสะโพกกล้ามเนื้อในการกระดูกข้อเท้าและ ปลายนิ้วหัวแม่เท้า • อาการชาบริเวณปลายเท้า โดยเฉพาะบริเวณง่ามนิ้วหัวแม่เท้ากับนิ้วเท้าที่ 2 • อาการผิดปกติของระบบขับถ่าย ในบางรายที่มีอาการรุนแรงมากๆ จะมีความผิดปกติของระบบขับถ่ายร่วมด้วย เช่น ไม่สามารถควบคุมการอุจจาระหรือปัสสาวะได้ ซึ่งจำเป็นต้องผ่าตัดรักษาอย่างเร่งด่วน มิฉะนั้นระบบขับถ่ายอาจไม่สามารถฟื้นคืนได้ตามปกติ,ใช้การซักประวัติและการตรวจร่างกายเป็นหลัก โดยผู้ที่มีประวัติและการตรวจร่างกายที่ไม่ชัดเจน แพทย์ผู้ตรวจรักษาอาจพิจารณาการส่งภาพเอกซเรย์กระดูกสันหลังร่วมด้วยได้,"• รักษาโดยการลดน้ำหนักและ หลีกเลี่ยงปัจจัยเสี่ยงที่ทำให้เกิดอาการเพิ่มขึ้น ได้แก่ การยกของหนัก การนั่งรถยนต์นานๆ หลีกเลี่ยงอาการท้องผูกหรือเบ่ง ถ่ายอุจจาระแรงๆ เป็นต้น เนื่องจากทำให้เกิดแรงดันในหมอนรองกระดูกสูง เป็นสาเหตุให้หมอนรองกระดูกทนแรงดันไม่ได้ เกิดการแตกของหมอนรองกระดูกตามมาได้ • ยาต้านการอักเสบ NSAIDS, ยาคลายกล้ามเนื้อ • กายภาพบำบัดและใช้เสื้อพยุงหลัง ช่วยในการลดอาการปวด และทำให้ผู้ป่วยสามารถกลับไปใช้ชีวิตประจำวันได้ปกติเร็วขึ้น หลักการของการใส่เสื้อพยุงหลังในผู้ป่วยโรคหมอนรองกระดูกสันหลังกดทับเส้นประสาท คือการทำให้หน้าท้องกระชับขึ้นจะช่วยลดแรงดันในหมอนรองกระดูกสันหลังได้ ร่วมกับจำกัดความเคลื่อนไหวของกระดูกสันหลัง ทำให้อาการปวดลดลง • การผ่าตัด ซึ่งมักใช้ผู้ที่มีอาการรุนแรง รักษาด้วยวิธีแล้วไม่ได้ผล","ศัลยแพทย์กระดูกและข้อ, กุมารแพทย์ โรคข้อ กรณีอายุน้อยกว่า 15 ปี",ข้อบ่งชี้ในการผ่าตัดมีดังนี้ • ผู้ป่วยที่มีอาการปวดมากจนทนไม่ได้ แม้จะรักษาโดยรับประทานยา พักและกายภาพบำบัดเต็มที่แล้วก็ยังไม่สามารถทำงาน หรือใช้ชีวิตได้ตามปกติ • มีอาการชา อ่อนแรง หรือกล้ามเนื้อขาลีบอย่างชัดเจน • มีปัญหาระบบขับถ่ายผิดปกติชัดเจน จากความผิดปกติของเส้นประสาท เช่น กลั้นอุจจาระหรือปัสสาวะไม่ได้,https://www.bangkokinternationalhospital.com/th/health-articles/article-type/herniated-disc https://meded.psu.ac.th/binlaApp/class05/388_571_2/Degenerative_spinal1/index2.html
ห,หลอดเลือดในจอประสาทตาอุดตัน,Acute retinal vessels occlusion,https://www.agnoshealth.com/diseases/หลอดเลือดในจอประสาทตาอุดตัน/acute-retinal-vessels-occlusion,acute-retinal-vessels-occlusion,โรค หลอดเลือดในจอประสาทตาอุดตัน (Acute retinal vessels occlusion) เกิดจากอะไร และวิธีการรักษาเบื้องต้นเป็นอย่างไร,โรคของความผิดปกติของหลอดเลือดที่มาเลี้ยงจอตาเป็นกลุ่มโรคที่พบได้บ่อย มักพบในผู้ป่วยที่มีโรค ประจำตัวอยู่เดิม เช่น โรคเบาหวานและความดันโลหิตสูง ท าให้เส้นเลือดเกิดภาวะตีบตัน และ ส่งผลให้เกิดเส้นเลือดจอตาอุดตันได้ในที่สุด หากมีการอุดตันของเส้นเลือดที่มาเลี้ยงจอตาจะส่งผลให้จอตาขาดเลือดได้ โดยอาการและอาการแสดงของการอุดตันแต่ละ ตำแหน่งจะแตกต่างกันไปขึ้นกับเส้นเลือดใดที่ถูกอุดตัน สาเหตุของโรคเกิดจากการมีสิ่งไปอุดตันเส้นเลือดเป็นหลัก เช่นลิ่มเลือด เป็นสาเหตุอันดับหนึ่ง,ผู้ป่วยจะมาด้วยอาการตามัวลงข้างเดียวอย่างฉับพลันรุนแรง สามารถมัวลงได้อย่างรวดเร็วภายในไม่กี่วินาที บางคนอาจมีอาการของตามืดบอดชั่วคราวนำมาก่อน ความชัดของสายตา (visual acuity) มักแย่ลงมากซึ่งพบได้ตั้งแต่นับนิ้วได้ (counting finger) ไปจนถึงเห็นแค่แสง (light perception) โดยมีอาการเป็นในตาข้างใดข้างหนึ่ง โดยที่ไม่มีอาการปวดตาร่วมด้วย,การวินิจฉัยโรคใช้การซักประวัติและการตรวจร่างกายเป็นหลัก โดยการตรวจร่างกายที่สำคัญได้แก่การขยายม่านตาเพื่อส่องดูลักษณะของจอตาว่าเข้าได้กับการวินิจฉัยโรคหรือไม่ โดยจักษุแพทย์ การตรวจอื่นๆเช่น • การฉีดสีเข้าไปในเส้นเลือดที่เลี้ยงจอตา (Fluorescein angiography) และทำการเอกซเรย์อย่างต่อเนื่องเพื่อดูการอุดตันของเส้นเลือด จะพบว่ามีการไหลเข้าของสีในช่วงหลอดเลือดแดงช้าลงประมาณ 5-20 วินาที,แนวทางการรักษาเส้นเลือดแดงจอตาอุดตัน คือ การพยายามทำให้สิ่งที่อุดตันหลุดไปโดยการลดความดันลูกตา การเพิ่มเลือดไปเลี้ยงจอตา การขยายเส้นเลือดเพื่อเพิ่มเลือดไปเลี้ยงที่ลูกตาทั้งการใช้ยาต่างๆ หรือการทำหัตถการทางการแพทย์ • การนวดตา (ocular massage) ใช้นิ้วนวดที่ลูกตาโดยมีแนวทางจากหัวตาไปหางตา โดยออกแรงค้างไว้ 10-15 วินาที และปล่อยทันที จะทำให้มีการขยายตัวของเส้นเลือดแดงและเพิ่มเลือดหล่อเลี้ยงที่จอตา • การทำออกซิเจนบำบัด (hyperbaric oxygen) วิธีนี้จะทำให้มีการเพิ่มของแรงดันออกซิเจนในเลือด และทำให้เกิดการขยายตัวของหลอดเลือดตามมา,"จักษุแพทย์, กุมารแพทย์ ระบบประสาท กรณีอายุน้อยกว่า 15 ปี",โรคหลอดเลือดในจอประสาทตาอุดต้นเป็นภาวะฉุกเฉินทางการแพทย์ ผู้ที่มีอาการเข้าได้กับโรคนี้ควรพบแพทย์โดยเร็วที่สุด,https://eent.co.th/articles/088/ https://www.ncbi.nlm.nih.gov/pmc/articles/PMC3137709/
ห,หอบหืด,Asthma,https://www.agnoshealth.com/diseases/หอบหืด/asthma,asthma,โรค หอบหืด (Asthma) เกิดจากอะไร และวิธีการรักษาเบื้องต้นเป็นอย่างไร,โรคหอบหืดเป็นโรคที่ทำให้หายใจลำบาก อาการของโรคหอบหืดสามารถเป็นได้ทั้งอาการเล็กน้อยไปจนถึงอาการรุนแรง และสามารถมีอาการเป็นๆหายๆได้ บางครั้งอาการของโรคหอบหืดสามารถเป็นได้อย่างกะทันหัน ซึ่งสามารถเป็นได้อย่างรุนแรง ที่เรียกว่าโรคหอบหืดกำเริบ (Acute asthmatic attack) อาการของโรคหอบหืดเกิดจากมีการอักเสบทางเดินหายใจภายในปอดจนทำให้เกิดการตีบแคบของทางเดินหายใจ โรคหอบหืดเกิดได้จาก 2 ปัจจัยหลัก คือ ปัจจัยทางสิ่งแวดล้อม ผู้ป่วยโรคหอบหืดอาจมีอาการกำเริบเมื่อถูกกระตุ้นจากปัจจัยต่างๆ ซึ่งผู้ป่วยโรคหอบหืดควรหลีกเลี่ยงปัจจัยกระตุ้นเหล่านี้เพื่อป้องกันไม่ให้เกิดอาการกำเริบ ปัจจัยต่างๆ เช่น • การสัมผัสกับสารก่อภูมิแพ้ (allergens) ที่กระตุ้นให้เกิดอาการทางระบบทางเดินหายใจซึ่งจะแตกต่างกันไปในผู้ป่วยแต่ละคน เช่น ละอองเกสรดอกไม้ เกสรหญ้า ไรฝุ่น ขนสัตว์ มลพิษในอากาศ • การติดเชื้อในระบบทางเดินหายใจ เช่น เป็นไข้หวัด ไซนัสอักเสบ • สัมผัสอากาศเย็น • ออกกำลังกายหักโหมเกินไป • มีภาวะกรดไหลย้อน • รับประทานยาบางชนิด เช่น แอสไพริน และยาในกลุ่มต้านอาการอักเสบที่ไม่ใช่สเตียรอยด์ เช่น ไอบูโพรเฟน • สารกันบูดในอาหาร • ความเครียด • ปัจจัยทางพันธุกรรม โรคหอบหืดเป็นโรคที่ถ่ายทอดทางพันธุกรรม ผู้ที่มีบิดา มารดา หรือญาติเป็น จะมีโอกาสเป็นโรคนี้มากกว่าคนทั่วไป,"ผู้ที่เป็นโรคหอบหืดสามารถมีอาการได้ดังต่อไปนี้ • หายใจมีเสียงวี๊ด หรือมีลักษณะหายใจแล้วมีเสียงสูงอยู่ในลำคอ • ไอมาก ซึ่งสามารถมีเสมหะร่วมด้วยหรือไม่ก็ได้ • มีความรู้สึกแน่นอยู่ในหน้าอก • หายใจเร็ว หายใจไม่ทัน หายใจเหนื่อย อาการของโรคหอบหืดสามารถเกิดได้ทุกๆวัน, ทุกๆอาทิตย์ หรืออาจจะเกิดน้อยกว่านั้นก็เป็นได้เช่นกัน",จากการซักประวัติและตรวจร่างกายโดยเฉพาะการฟังเสียงปอดทั้งสองข้างแล้ว แพทย์สามารถวินิจฉัยโรคหอบหืดได้ด้วยการตรวจอื่นๆ ได้แก่ • การตรวจสมรรถภาพปอดด้วยวิธี spirometry ซึ่งเป็นวิธีมาตรฐานในการตรวจวัดปริมาตรของอากาศที่หายใจเข้าและออกจากปอด รวมถึงประสิทธิภาพของปอดในการลำเลียงออกซิเจนเข้าสู่กระแสเลือด โดยแพทย์จะให้ยาขยายหลอดลมแล้วให้ผู้ป่วยหายใจเข้าเต็มที่แล้วเป่าลมหายใจออกให้เร็วและแรงผ่านเครื่อง spirometer เพื่อวัดค่าปริมาณอากาศที่ผู้ป่วยสามารถหายใจออกใน 1 วินาที เทียบกับค่าปริมาณของอากาศเมื่อหายใจออกทั้งหมด เมื่อนำผลมาพิจารณาประกอบกับอาการของผู้ป่วยก็จะสามารถบอกถึงระดับความรุนแรงของโรคได้ • การตรวจ Peak Expiratory Flow (PEF) เป็นการตรวจสมรรถภาพปอดโดยใช้เครื่อง Peak Flow Meter โดยให้ผู้ป่วยสูดลมหายใจเข้าให้เต็มปอดแล้วเป่าออกให้แรงที่สุดเพื่อวัดค่าความเร็วสูงสุดของลมที่เป่าออกได้ หากค่าที่วัดได้ต่ำกว่าปกติอาจเป็นไปได้ว่าเกิดจากภาวะหลอดลมตีบ,"การรักษาของโรคหอบหืดสามารถอยู่รูปแบบต่างๆกัน เช่น ยาพ่น, ยาน้ำ, หรือยารับประทาน ซึ่งแพทย์ผู้ทำการรักษาจะเป็นผู้พิจารณายาที่เหมาะสมตามอาการของผู้ป่วยเป็นรายๆไป • ยาบรรเทาอาการแบบเฉียบพลัน ซึ่งเป็นยาที่เน้นบรรเทาอาการอย่างรวดเร็วเวลาที่ผู้ป่วยมีอาการกำเริบอย่างเฉียบพลัน โดยส่วนใหญ่จะเป็นในลักษณะยาพ่นเป็นหลัก และควรจะมีอาการดีขึ้นอย่างรวดเร็วหลังจากที่ได้พ่นยาภายใน 5-15 นาที ถ้าอาการไม่ดีขึ้นควรเข้าพบแพทย์ที่โรงพยาบาลัทันที เนื่องจากมีความเสี่ยงในการเกิดทางเดินหายใจล้มเหลวได้ • ยาเพื่อควบคุมอาการไม่ใช่อาการกำเริบบ่อยครั้ง ซึ่งมีจุดประสงค์ในการควบคุมอาการจึงมักจะใช้เวลาในการออกฤทธิ์ที่นานมากกว่ายาในกลุ่มแรก","อายุรแพทย์ระบบหายใจ, กุมารแพทย์ โรคปอด กรณีอายุน้อยกว่า 15 ปี",ผู้ป่วยโรคหอบหืดสามารถมีอาการกำเริบอย่างเฉียบพลันได้ โดยที่ไม่จำเป็นต้องมีอาการในๆนำมาก่อน ดังนั้นผู้ป่วยควรมียาบรรเทาอาการแบบเฉียบพลันติดตัวอยู่เสมอ และหลังจากใช้ยาดังกล่าวแล้วอาการไม่ดีขึ้น ควรพบแพทย์ที่โรงพยาบาลโดยด่วนที่สุด,https://www.rama.mahidol.ac.th/ramachannel/home/article/โรคหอบหืด-โรคทางเดินหาย/ https://www.aaaai.org/conditions-and-treatments/asthma
ห,หอบหืดกำเริบ,Acute asthmatic attack,https://www.agnoshealth.com/diseases/หอบหืดกำเริบ/acute-asthmatic-attack,acute-asthmatic-attack,โรค หอบหืดกำเริบ (Acute asthmatic attack) เกิดจากอะไร และวิธีการรักษาเบื้องต้นเป็นอย่างไร,โรคหอบหืดเป็นโรคที่ทำให้หายใจลำบาก อาการของโรคหอบหืดสามารถเป็นได้ทั้งอาการเล็กน้อยไปจนถึงอาการรุนแรง และสามารถมีอาการเป็นๆหายๆได้ บางครั้งอาการของโรคหอบหืดสามารถเป็นได้อย่างกะทันหัน ซึ่งสามารถเป็นได้อย่างรุนแรง ที่เรียกว่าโรคหอบหืดกำเริบ (Acute asthmatic attack) อาการของโรคหอบหืดเกิดจากมีการอักเสบทางเดินหายใจภายในปอดจนทำให้เกิดการตีบแคบของทางเดินหายใจ โรคหอบหืดเกิดได้จาก 2 ปัจจัยหลัก คือ • ปัจจัยทางสิ่งแวดล้อม ผู้ป่วยโรคหอบหืดอาจมีอาการกำเริบเมื่อถูกกระตุ้นจากปัจจัยต่างๆ ซึ่งผู้ป่วยโรคหอบหืดควรหลีกเลี่ยงปัจจัยกระตุ้นเหล่านี้เพื่อป้องกันไม่ให้เกิดอาการกำเริบ ปัจจัยต่างๆ เช่น • การสัมผัสกับสารก่อภูมิแพ้ (allergens) ที่กระตุ้นให้เกิดอาการทางระบบทางเดินหายใจซึ่งจะแตกต่างกันไปในผู้ป่วยแต่ละคน เช่น ละอองเกสรดอกไม้ เกสรหญ้า ไรฝุ่น ขนสัตว์ มลพิษในอากาศ • การติดเชื้อในระบบทางเดินหายใจ เช่น เป็นไข้หวัด ไซนัสอักเสบ • สัมผัสอากาศเย็น • ออกกำลังกายหักโหมเกินไป • มีภาวะกรดไหลย้อน • รับประทานยาบางชนิด เช่น แอสไพริน และยาในกลุ่มต้านอาการอักเสบที่ไม่ใช่สเตียรอยด์ เช่น ไอบูโพรเฟน • สารกันบูดในอาหาร • ความเครียด • ปัจจัยทางพันธุกรรม โรคหอบหืดเป็นโรคที่ถ่ายทอดทางพันธุกรรม ผู้ที่มีบิดา มารดา หรือญาติเป็น จะมีโอกาสเป็นโรคนี้มากกว่าคนทั่วไป,"ผู้ที่เป็นโรคหอบหืดสามารถมีอาการได้ดังต่อไปนี้ • หายใจมีเสียงวี๊ด หรือมีลักษณะหายใจแล้วมีเสียงสูงอยู่ในลำคอ • ไอมาก ซึ่งสามารถมีเสมหะร่วมด้วยหรือไม่ก็ได้ • มีความรู้สึกแน่นอยู่ในหน้าอก • หายใจเร็ว หายใจไม่ทัน หายใจเหนื่อย อาการของโรคหอบหืดสามารถเกิดได้ทุกๆวัน, ทุกๆอาทิตย์ หรืออาจจะเกิดน้อยกว่านั้นก็เป็นได้เช่นกัน",จากการซักประวัติและตรวจร่างกายโดยเฉพาะการฟังเสียงปอดทั้งสองข้างแล้ว แพทย์สามารถวินิจฉัยโรคหอบหืดได้ด้วยการตรวจอื่นๆ ได้แก่ • การตรวจสมรรถภาพปอดด้วยวิธี spirometry ซึ่งเป็นวิธีมาตรฐานในการตรวจวัดปริมาตรของอากาศที่หายใจเข้าและออกจากปอด รวมถึงประสิทธิภาพของปอดในการลำเลียงออกซิเจนเข้าสู่กระแสเลือด โดยแพทย์จะให้ยาขยายหลอดลมแล้วให้ผู้ป่วยหายใจเข้าเต็มที่แล้วเป่าลมหายใจออกให้เร็วและแรงผ่านเครื่อง spirometer เพื่อวัดค่าปริมาณอากาศที่ผู้ป่วยสามารถหายใจออกใน 1 วินาที เทียบกับค่าปริมาณของอากาศเมื่อหายใจออกทั้งหมด เมื่อนำผลมาพิจารณาประกอบกับอาการของผู้ป่วยก็จะสามารถบอกถึงระดับความรุนแรงของโรคได้ • การตรวจ Peak Expiratory Flow (PEF) เป็นการตรวจสมรรถภาพปอดโดยใช้เครื่อง Peak Flow Meter โดยให้ผู้ป่วยสูดลมหายใจเข้าให้เต็มปอดแล้วเป่าออกให้แรงที่สุดเพื่อวัดค่าความเร็วสูงสุดของลมที่เป่าออกได้ หากค่าที่วัดได้ต่ำกว่าปกติอาจเป็นไปได้ว่าเกิดจากภาวะหลอดลมตีบ,"การรักษาของโรคหอบหืดสามารถอยู่รูปแบบต่างๆกัน เช่น ยาพ่น, ยาน้ำ, หรือยารับประทาน ซึ่งแพทย์ผู้ทำการรักษาจะเป็นผู้พิจารณายาที่เหมาะสมตามอาการของผู้ป่วยเป็นรายๆไป • ยาบรรเทาอาการแบบเฉียบพลัน ซึ่งเป็นยาที่เน้นบรรเทาอาการอย่างรวดเร็วเวลาที่ผู้ป่วยมีอาการกำเริบอย่างเฉียบพลัน โดยส่วนใหญ่จะเป็นในลักษณะยาพ่นเป็นหลัก และควรจะมีอาการดีขึ้นอย่างรวดเร็วหลังจากที่ได้พ่นยาภายใน 5-15 นาที ถ้าอาการไม่ดีขึ้นควรเข้าพบแพทย์ที่โรงพยาบาลัทันที เนื่องจากมีความเสี่ยงในการเกิดทางเดินหายใจล้มเหลวได้ • ยาเพื่อควบคุมอาการไม่ใช่อาการกำเริบบ่อยครั้ง ซึ่งมีจุดประสงค์ในการควบคุมอาการจึงมักจะใช้เวลาในการออกฤทธิ์ที่นานมากกว่ายาในกลุ่มแรก","อายุรแพทย์ระบบหายใจ, กุมารแพทย์ โรคปอด กรณีอายุน้อยกว่า 15 ปี",ผู้ป่วยโรคหอบหืดสามารถมีอาการกำเริบอย่างเฉียบพลันได้ โดยที่ไม่จำเป็นต้องมีอาการในๆนำมาก่อน ดังนั้นผู้ป่วยควรมียาบรรเทาอาการแบบเฉียบพลันติดตัวอยู่เสมอ และหลังจากใช้ยาดังกล่าวแล้วอาการไม่ดีขึ้น ควรพบแพทย์ที่โรงพยาบาลโดยด่วนที่สุด,https://www.rama.mahidol.ac.th/ramachannel/home/article/โรคหอบหืด-โรคทางเดินหาย/ https://www.aaaai.org/conditions-and-treatments/asthma
ห,หูชั้นนอกอักเสบ,Acute otitis externa,https://www.agnoshealth.com/diseases/หูชั้นนอกอักเสบ/acute-otitis-externa,acute-otitis-externa,โรค หูชั้นนอกอักเสบ (Acute otitis externa) เกิดจากอะไร และวิธีการรักษาเบื้องต้นเป็นอย่างไร,หูชั้นนอกอักเสบ (Otitis externa หรือ Swimmer's ear) เป็นโรคที่พบได้บ่อยในคนทุกวัย แต่จะพบได้มากในวัยหนุ่มสาว ซึ่งอาการของหูชั้นนอกอักเสบมักจะเกิดภายหลังการแคะหู หรือ หลังจากมีน้ำเข้าหูแล้วพยายามเช็ดหู โดยเฉพาะหลังการเล่นน้ำหรือว่ายน้ำ อาจเกิดจากเชื้อแบคทีเรีย เช่น เชื้อ Staphylococcus aureus หรือเกิดจากเชื้อรา หรือผื่นแพ้ก็ได้ ดังนั้นการได้รับการวินิจฉัยและรับการรักษาตั้งแต่เริ่มแรกจะทำให้โรคนี้หายเร็วและป้องกันไม่ให้โรคลุกลามหรือเป็นรุนแรงได้,• ปวดหู • คันหู หรือระคายเคืองในรูหูส่วนนอก • หูอื้อ • ผิวหนังของรูหูส่วนนอกบวมแดง อาจเห็นลักษณะหัวฝี • เวลาดึงใบหู หรือ กดที่หน้าต่อใบหูจะมีอาการเจ็บมาก • อาจมีน้ำเหลืองเยิ้มที่ใบหู หรือมีน้ำไหลออกมาจากรูหูได้ • ในเด็กเล็กหรือรายที่เป็นมาก อาจพบไข้ร่วมด้วยได้ • อาจพบต่อมน้ำเหลือง บริเวณหน้าหรือหลังหูโตได้,แพทย์สามารถวินิจฉัยโรคนี้ได้ด้วยการซักประวัติและตรวจร่างกาย,• แพทย์จะให้การรักษาไปตามสาเหตุ โดยเริ่มจากการทำความสะอาดรูหูโดยใช้ไม้พันสำลีเช็ดออกเบาๆ หรือใช้เครื่องมือดูดเอาหนองหรือขี้หูออก (การทำความสะอาดรูหูจะต้องกระทำโดยแพทย์ผู้ชำนาญ ผู้ป่วยควรหลีกเลี่ยงการล้างหูหรือแคะหูด้วยตนเอง) • ให้รับประทานยาปฏิชีวนะ เช่น Amoxycillin หรือ Erythromycin ประมาณ 7-14 วัน เพื่อรักษาการติดเชื้อในรูหูชั้นนอก (ผู้ป่วยควรรับประทานยาให้ถูกต้อง ครบถ้วน ไม่หยุดยาเอง แม้ว่าอาการจะดีขึ้นแล้วก็ตาม) • ให้รับประทานยาแก้ปวดร่วมด้วยได้ เช่น Paracetamol หรือ Ibuprofen • บางรายแพทย์อาจสั่งเป็นยาฆ่าเชื้อแบบหยอดหู หยอดหูวันละ 3-4 ครั้ง ร่วมด้วยกับยาฆ่าเชื้อแบบรับประทาน • ในระหว่างที่มีอาการ ควรระวังอย่าให้น้ำเข้าหู เช่น การไม่ลงเล่นน้ำในสระหรือแม่น้ำลำคลอง และควรใช้สำลีอุดรูหูในขณะอาบน้ำด้วย,"หู คอ จมูก, กุมารแพทย์ กรณีอายุน้อยกว่า 15 ปี",• หลังจากรับประทานยาปฏิชีวนะ ถ้าอาการยังไม่ดีขึ้นควรไปพบแพทย์เพื่อปรึกษาปรับยาที่ใช้ เนื่องจากอาจเป็นเชื้อดื้อยาได้ • ในรายที่เป็นรุนแรงอาจทำให้ใบหูยื่นไปข้างหน้าได้ บริเวณกระดูกหลังใบหูมีการบวมแดงและกดเจ็บ หรือ มีอัมพาตของเส้นประสาทเลี้ยงบริเวณใบหน้าทำให้หน้าเบี้ยว หรือถ้าเป็นมากขึ้นอาจติดเชื้อที่เยื่อหุ้มสมอง หรือสมองอักเสบได้ จึงควรรีบมาพบแพทย์โดยด่วน หากมีอาการดังกล่าวข้างต้น,http://www.rcot.org/2016/People/Detail/24 https://www.ncbi.nlm.nih.gov/pmc/articles/PMC3567906/
ห,หูชั้นกลางอักเสบ,Acute otitis media,https://www.agnoshealth.com/diseases/หูชั้นกลางอักเสบ/acute-otitis-media,acute-otitis-media,โรค หูชั้นกลางอักเสบ (Acute otitis media) เกิดจากอะไร และวิธีการรักษาเบื้องต้นเป็นอย่างไร,"โรคหูชั้นกลางอักเสบเฉียบพลัน (acute otitis media) เป็นโรคที่มีการอักเสบของหูชั้นกลาง สาเหตุของหูชั้นกลางอักเสบเฉียบพลัน สามารถเป็นได้จากเชื้อไวรัสหรือแบคทีเรียก็ได้ มักจะผ่านมาจากจมูกและโพรงหลังจมูก เข้าสู่หูชั้นกลางผ่านทางท่อยูสเตเชียน ซึ่งเป็นท่อที่เชื่อมระหว่างโพรงหลังจมูก (nasopharynx) และหูชั้นกลาง การสั่งน้ำมูกแรงๆ, การดำน้ำ, การว่ายน้ำขณะที่มีการอักเสบในโพรงจมูก หรือโพรงหลังจมูก จะทำให้เกิดการอักเสบติดเชื้อในหูชั้นกลางง่ายขึ้น",อาการที่เกิดขึ้นโดยส่วนใหญ่มักจะเกิดขึ้นอย่างเฉียบพลันภายในเวลาไม่กี่วัน อาการที่เกิดขึ้นในเด็ก และผู้ใหญ่มีความแตกต่างกันดังนี้ เด็ก - เป็นวัยที่ยังไม่สามารถบ่งบอกอาการได้อย่างชัดเจน แต่ผู้ปกครองอาจใช้วิธีสังเกตสัญญาณหรืออาการจากเด็กดังต่อไปนี้ • ปวดหู โดยเฉพาะเวลาที่นอนหงาย • ดึงหูตัวเองบ่อย ๆ • นอนยาก • ร้องไห้ อารมณ์หงุดหงิดมากผิดปกติ หรือซึมลง โดยเฉพาะเวลาที่มีไข้สูง • มีปัญหาในการได้ยิน หรือตอบสนองต่อเสียงต่าง ๆ ช้า • สูญเสียการทรงตัว • มีไข้สูงมากกว่า 38 องศาเซลเซียส • มีของเหลวไหลออกมาจากหู • ปวดศีรษะ • ความอยากอาหารลดลง ผู้ใหญ่ - อาการจากหูชั้นกลางอักเสบที่พบได้ ได้แก่ • ปวดหู • มีของเหลวไหลออกมาจากหู • มีปัญหาในเรื่องการได้ยิน • วิงเวียนศีรษะ ในกรณีที่การอักเสบของหูชั้นกลางก่อให้เกิดของเหลวขึ้นภายหลังแก้วหู ผู้ป่วยอาจได้ยินเสียงป็อบ เสียงวิ้ง ๆ หรือรู้สึกแน่นภายในหู หากเป็นในเด็กก็สามารถสังเกตได้จากท่าทางของเด็กที่มักจะใช้มือถูที่หูเพื่อบรรเทาอาการ ทั้งนี้หากเกิดอาการแล้วควรรีบรักษา,การวินิจฉัยโรคสามารถทำได้จากการซักประวัติและการตรวจร่างกาย แต่แพทย์อาจจะพิจารณาตรวจเพิ่มด้วยวิธีต่าง ๆ โดยอาจจะใช้ที่ตรวจหูอย่างกล้องส่องหู (Otoscope) เป็นหลักเพื่อสำรวจดูความผิดปกติภายในช่องหู เช่น แก้วหูทะลุ มีของเหลวคั่งในหู หรือมีเนื้อเยื่ออักเสบภายในช่องหูหรือไม่ แต่บางกรณีที่อาการรุนแรง หรือตรวจลำบาก แพทย์อาจสั่งตรวจด้วยวิธีอื่น ๆ เพิ่มเติมเพื่อระบุอาการให้ชัดเจนมากขึ้น วิธีที่แพทย์มักใช้ได้แก่ • การตรวจการทำงานของหูชั้นกลาง (Tympanometry) เป็นการตรวจเพื่อดูการทำงานของหูชั้นกลางอย่างแก้วหูว่ามีการทำงานที่เป็นปกติหรือไม่ • การตรวจการกระตุกอัตโนมัติของกล้ามเนื้อหูชั้นกลาง (Acoustic Reflectometry) การตรวจนี้จะช่วยให้แพทย์ทราบว่าผู้ป่วยมีของเหลวคั่งภายในหูหรือไม่ โดยการปล่อยคลื่นเสียงไปที่แก้วหูเพื่อดูการสั่นสะเทือนของแก้วหู,รักษาทางยา • รับประทานยาต้านจุลชีพ (Antibiotic) เพื่อกำจัดเชื้อแบคทีเรียที่เป็นสาเหตุ ควรรับประทานเป็นระยะเวลา อย่างน้อย 10 – 14 วัน • รับประทานยาแก้แพ้ (Antihistamine) ยาลดบวม ยาหดหลอดเลือด (Oral Decongestant) และพ่นจมูกด้วยยาหดหลอดเลือด (Topical Decongestant) เพื่อให้เยื่อบุบริเวณรูเปิดของท่อยูสเตเชียนยุบบวม ทำให้ท่อเปิดได้กว้างขึ้น สารจากการอักเสบ หรือหนองที่อยู่ในหูชั้นกลาง สามารถระบายออกจากท่อยูสเตเชียนนี้ได้สะดวกขึ้น • รับประทานยาแก้ปวด หรือลดไข้เท่าที่จำเป็น รักษาโดยการผ่าตัด • การเจาะเยื่อแก้วหู (Myringotomy) เพื่อระบายหนองในหูชั้นกลางออก ช่วยลดอาการปวดหูลงได้มาก มักทำในรายที่ให้ยาเต็มที่แล้ว และอาการผู้ป่วยไม่ดีขึ้น • การผ่าตัดโพรงกระดูกมาสตอยด์ (Mastoidectomy) มักทำในกรณีที่มีการอักเสบของโพรงกระดูกมาสตอยด์ มีหนองขังอยู่ภายในโพรงกระดูกมาสตอยด์ และไม่มีทางออก,"หู คอ จมูก, กุมารแพทย์ กรณีอายุน้อยกว่า 15 ปี",ผู้ป่วยโรคหูชั้นกลางอักเสบเฉียบพลัน โดยเฉพาะผู้ป่วยเด็ก ถ้ามีอาการดังต่อไปนี้ควรพบแพทย์โดยด่วน • มีอาการติดต่อกันมากกว่า 2-3 วัน • มีอาการปวดหูอย่างรุนแรง • อาการเกิดขึ้นกับเด็กที่มีอายุน้อยกว่า 6 เดือน • เด็กเล็กหรือเด็กทารกไม่สามารถนอนหลับได้ หรือมีอาการหงุดหงิดหลังจากเป็นไข้หวัด หรือการติดเชื้อในทางเดินหายใจส่วนบน • มีของเหลว หนอง หรือเลือดไหลออกมาจากหู ส่วนในผู้ใหญ่นั้น หากมีอาการปวดหูอย่างรุนแรง หรือมีของเหลวไหลออกมาจากหูควรรีบไปพบแพทย์โดยด่วนเพื่อความปลอดภัย,http://www.rcot.org/2016/People/Detail/160 https://www.ncbi.nlm.nih.gov/books/NBK470332/
ห,หินปูนของหูชั้นในเคลื่อน,Benign paroxysmal positional vertigo,https://www.agnoshealth.com/diseases/หินปูนของหูชั้นในเคลื่อน/benign-paroxysmal-positional-vertigo,benign-paroxysmal-positional-vertigo,โรค หินปูนของหูชั้นในเคลื่อน (Benign paroxysmal positional vertigo) เกิดจากอะไร และวิธีการรักษาเบื้องต้นเป็นอย่างไร,โรคหินปูนของหูชั้นในเคลื่อนหรือโรคนิ่วในหูชั้นใน มีสาเหตุมาจากการเสื่อมของอวัยวะในหูชั้นใน จึงมักพบในผู้สูงอายุ โรคนี้เป็นโรคที่ก่อให้เกิดอาการเวียนศีรษะบ้านหมุนที่พบได้บ่อยที่สุด โรคนี้จะพบตะกอนแคลเซียมสะสมอยู่ในบริเวณอวัยวะการทรงตัวในหูชั้นใน เมื่อมีการเคลื่อนไหวศีรษะจะเกิดการกระตุ้นให้เกิดการเคลื่อนที่ของตะกอนแคลเซียมนี้ ซึ่งจะเคลื่อนที่ได้เมื่อน้ำในหูชั้นในเคลื่อนไหว จึงมีผลไปกระตุ้นอวัยวะการทรงตัว ทำให้เกิดการเวียนศีรษะบ้านหมุนขึ้น,อาการสำคัญคือ อาการเวียนศีรษะบ้านหมุนในขณะเปลี่ยนท่าทางของศีรษะ โดยมีอาการเกิดขึ้นทันทีทันใด เช่น ก้มดูของหรือเงยหน้าขึ้นข้างบน อาการเวียนศีรษะบ้านหมุนมักเป็นอยู่ในช่วงสั้นๆ มักเป็นแค่ช่วงวินาทีที่ขยับศีรษะ แล้วอาการจะค่อยๆ หายไป เมื่อขยับศีรษะในท่าเดิมอาการก็อาจกลับมาใหม่ได้ แต่จะไม่รุนแรงเท่าครั้งแรก ทั้งนี้อาการเวียนศีรษะที่เกิดจากโรคนี้อาจเป็นได้หลายๆ ครั้งต่อวัน มักเป็นอยู่หลายวันแล้วจะค่อยๆ ดีขึ้นในเวลาเป็นสัปดาห์หรือเดือน และอาจกลับเป็นซ้ำได้อีกในเวลาอีกหลายเดือนหรือเป็นปี หากผู้ป่วยมีอาการเวียนศีรษะรุนแรง อาจมีอาการคลื่นไส้อาเจียนร่วมด้วย,• การซักประวัติอาการเวียนศีรษะ บ้านหมุน • การตรวจร่างกาย เน้น การตรวจหู คอ จมูก และ ระบบประสาท และอาจทำการตรวจร่างกายที่จำเพาะกับภาวะนี้ (Dix-Hallpike maneuver) • การตรวจการได้ยิน,• การรักษาตามอาการและให้คำแนะนำ เช่น หลีกเลี่ยงท่าทางและกิจกรรมที่กระตุ้นให้เกิดอาการ รับประทานยาบรรเทาอาการเวียนศีรษะ โดยมากอาการจะค่อยๆ ทุเลาลงโดยเฉพาะหลัง 1 เดือนขึ้นไป อย่างไรก็ดี โรคนี้ไม่มียาจำเพาะสำหรับการรักษา • การทำกายภาพบำบัด ซึ่งเป็นวิธีที่นิยมในปัจจุบันและได้ผลในการรักษา เช่น การทำกายภาพบำบัดเพื่อเคลื่อนตะกอนหินปูน หรือ การทำกายภาพบำบัดเพื่อให้เกิดการปรับสภาพของสมองได้เร็วขึ้น • การผ่าตัด หากการรักษาตามอาการและการทำกายภาพบำบัดไม่ได้ผล,"หู คอ จมูก, กุมารแพทย์ กรณีอายุน้อยกว่า 15 ปี",ผู้ป่วยโรคหินปูนของหูชั้นในเคลื่อนไม่ควรมีอาการดังต่อไปนี้ • อาการหูอื้อ การสูญเสียการได้ยินหรือมีเสียงผิดปกติในหู (ยกเว้นในผู้ป่วยที่มีโรคหูเดิมอยู่ก่อนแล้ว) • อาการแขนขาชาหรืออ่อนแรงร่วมด้วย • อาการเดินเซไปข้างใดข้างหนึ่ง ข้างเดียวเท่านั้น หากพบอาการข้างต้นควรเข้าปรึกษาแพทย์เพิ่มเติม,https://meded.psu.ac.th/binlaApp/class04/388_471/Approach_vertigo/index4.html https://www.hopkinsmedicine.org/health/conditions-and-diseases/benign-paroxysmal-positional-vertigo-bppv
ห,หูดหงอนไก่,Condyloma accuminata,https://www.agnoshealth.com/diseases/หูดหงอนไก่/condyloma-accuminata,condyloma-accuminata,โรค หูดหงอนไก่ (Condyloma accuminata) เกิดจากอะไร และวิธีการรักษาเบื้องต้นเป็นอย่างไร,"หูดหงอนไก่ (Genital warts, Condyloma acuminata) คือ หูดที่พบขึ้นบ่อยบริเวณอวัยวะเพศ ซึ่งเกิดจากการติดเชื้อไวรัส HPV หรือ Human Papilloma Virus โดยจัดเป็นโรคติดต่อทางเพศสัมพันธ์ที่พบได้บ่อยที่สุด ส่วนใหญ่จะพบได้ในช่วงวัยเจริญพันธุ์ ทั้งหญิงและชายและจะยิ่งเสี่ยงมากขึ้นหากเปลี่ยนคู่นอนบ่อย ๆ และมีเพศสัมพันธ์แบบไม่ป้องกัน โดยเชื้อชนิดนี้ชอบอยู่บริเวณที่อับชื้น ทำให้เกิดรอยโรคที่อวัยวะเพศหญิงได้มากกว่าชาย",คนส่วนใหญ่ที่มีภูมิคุ้มกันดี หลังจากได้รับเชื้อนี้เข้าสู่ร่างกายแล้วมักจะไม่มีอาการใด ๆ แสดงออกมา ซึ่งประมาณ 80-90% เชื้อเหล่านี้ก็จะถูกกำจัดออกไปได้เองภายใน 2 ปี ส่วนผู้ที่มีอาการ จะเกิดเป็นติ่งเนื้อลักษณะคล้ายดอกกะหล่ำที่บริเวณอวัยวะเพศ หรือ ที่ทวารหนัก ขนาดของหูดหงอนไก่อาจมีขนาดเล็กมากจนสังเกตไม่เห็น ไปจนถึงขนาดใหญ่จนอุดกั้นช่องคลอด ซึ่งโดยส่วนใหญ่แล้วหูดหงอนไก่จะไม่ทำให้เกิดอาการเจ็บหรือระคายเคือง เว้นแต่ในผู้ป่วยที่มีภูมิคุ้มกันบกพร่อง ก้อนเนื้อหูดก็จะใหญ่ขึ้นได้มาก จนมีอาการเจ็บหรือมีเลือดออกจากก้อน และ มีจำนวนเพิ่มมากขึ้น ทำให้ในผู้ชายอาจมีปัญหาเรื่องปัสสาวะไม่ออก ส่วนในผู้หญิงอาจตามมาด้วยอาการมีเลือดออกหลังจากมีเพศสัมพันธ์,แพทย์สามารถวินิจฉัยโรคนี้ได้จากการดูลักษณะของรอยโรคเฉพาะที่เห็นได้ด้วยตาเปล่า หรืออาจตรวจยืนยันได้จากการตรวจทางพยาธิวิทยาจากชิ้นเนื้อตรงรอยโรค,การรักษาส่วนใหญ่เพื่อเป็นการบรรเทาอาการ โดยหากภูมิคุ้มกันของร่างกายดีโรคนี้สามารถรักษาให้หายขาดได้ แต่ต้องใช้เวลา • การรักษาด้วยยาโดยแพทย์ จะนัดทายาที่หูดทุก 1 สัปดาห์ โดยยาที่ทาจะให้เป็นสารละลายกรดเข้มข้น (80-90% Trichloroacetic acid) ออกฤทธิ์โดยทำให้โปรตีนในเซลล์เสื่อมสภาพเป็นเซลล์ตาย ซึ่งทำให้หูดหลุดออกไปภายใน 2-3 วัน แต่อาจทำให้เกิดผิวหนังระคายเคืองเป็นแผลเลือดออกได้ • สำหรับยาที่ให้ผู้ป่วยทาเอง ในปัจจุบันที่ใช้กันอย่างแพร่หลาย มี 2 ชนิด ได้แก่ 1. 5%Imiquimod/Aldara ยานี้จะกระตุ้นภูมิคุ้มกันเฉพาะที่ ให้ร่างกายกำจัดไวรัสเอชพีวีด้วยตัวเอง ข้อเสียคืออาจทำให้เกิดผื่นแดง 2. 0.5%Podofilox เป็นยาที่ยับยั้งการแบ่งเซลล์ ข้อเสียคืออาจทำให้เกิดระคายเคืองเล็กน้อย • นอกจากนี้ยังมีการรักษาโดยการจี้ไฟฟ้า จี้เย็น และการตัดด้วยใบมีด ซึ่งแนวทางการรักษานั้นจะขึ้นอยู่กับดุลพินิจของแพทย์,"ชาย อายุรแพทย์โรคติดเชื้อ, หญิง สูตินรีแพทย์, กุมารแพทย์ โรคติดเชื้อ กรณีอายุน้อยกว่า 15 ปี",• หูดหงอนไก่ สามารถเกิดซ้ำได้ถึงร้อยละ 30-70 ในระยะเวลา 6 เดือนหลังสิ้นสุดการรักษา สาเหตุเป็นได้ตั้งแต่ยาไม่มีประสิทธิภาพ การติดเชื้อซ้ำจากการมีเพศสัมพันธ์ หรือการเกิดรอยโรคจากเชื้อในร่างกายตนเอง • สำหรับสตรีมีครรภ์ที่ป่วยด้วยโรคหูดหงอนไก่ หูดที่มีขนาดใหญ่อาจทำให้ผนังช่องคลอดขยายตัวได้ไม่เต็มที่ทำให้คลอดยาก หรืออาจทำให้เกิดเลือดออกขณะคลอด รวมถึงส่งผลให้ทารกที่เกิดมามีหูดหงอนไก่เกิดขึ้นบริเวณคอหอย หลอดลม หรือเส้นเสียง ทำให้มีผลต่อการหายใจของทารก,https://www.si.mahidol.ac.th/th/healthdetail.asp?aid=1289 https://www.ncbi.nlm.nih.gov/books/NBK547667/
ห,หนองในเทียม,Non-Gonococcal urethritis,https://www.agnoshealth.com/diseases/หนองในเทียม/non-gonococcal-urethritis,non-gonococcal-urethritis,โรค หนองในเทียม (Non-Gonococcal urethritis) เกิดจากอะไร และวิธีการรักษาเบื้องต้นเป็นอย่างไร,หนองในเทียม (Chlamydia) เป็นโรคติดต่อทางเพศสัมพันธ์ เกิดขึ้นจากการรับเชื้อแบคทีเรียผ่านจากคู่นอนที่ติดเชื้อ ซึ่งจะส่งผลกระทบต่อระบบสืบพันธุ์ และเป็นสาเหตุที่ทำให้เกิดมูกใสหรือหนองที่บริเวณอวัยวะเพศ หนองในเทียมอาจไม่ปรากฏอาการที่ชัดเจนในผู้ป่วยบางราย และ เป็นโรคที่พบมากในวัยรุ่น สามารถเกิดขึ้นได้กับทั้งเพศชายและเพศหญิง,อาการในเพศชาย • มีมูกใสหรือขุ่นไหลออกจากปลายอวัยวะเพศ ซึ่งไม่ใช่ปัสสาวะหรือน้ำอสุจิ • มีอาการอักเสบที่บริเวณหนังหุ้มปลายอวัยวะเพศ • รู้สึกเจ็บหรือแสบที่อวัยวะเพศขณะปัสสาวะ • รู้สึกปวดหรือมีการบวมที่ลูกอัณฑะ อาการในเพศหญิง ส่วนใหญ่ไม่มีอาการ มีเพียง 30% ของผู้ป่วยในเพศหญิงที่จะมีอาการโดยมักแสดงอาการดังต่อไปนี้ • มีตกขาวลักษณะผิดปกติและมีกลิ่นเหม็น • รู้สึกเจ็บหรือแสบที่อวัยวะเพศขณะปัสสาวะ • รู้สึกคันหรือแสบร้อนบริเวณรอบอวัยวะเพศ • รู้สึกเจ็บท้องน้อยเวลามีประจำเดือนหรือขณะมีเพศสัมพันธ์,ขั้นแรกแพทย์จะซักประวัติและพฤติกรรมการมีเพศสัมพันธ์ของผู้ป่วย ร่วมกับการตรวจร่างกายเบื้องต้น ผู้ป่วยที่มีอาการหรือพบประวัติทางเพศสัมพันธ์ที่มีความเสี่ยงสูง แพทย์จะให้ทำการรักษาทันที ส่วนในรายที่ประวัติเสี่ยงไม่ชัดและอาการไม่ชัดเจนแพทย์อาจทำการเก็บตัวอย่างสารคัดหลั่ง จากบริเวณที่มีการร่วมเพศเพื่อส่งตรวจ การเก็บตัวอย่างสารคัดหลั่งสามารถทำได้ 2 วิธี ดังต่อไปนี้ • การเก็บตัวอย่างเชื้อไปตรวจ (Swab Test) คือการใช้ไม้พันสำลีเก็บตัวอย่างสารคัดหลั่งที่บริเวณปากมดลูก ปลายท่อปัสสาวะ ทวารหนัก หรือลำคอ เพื่อนำไปตรวจหาเชื้อ • การทดสอบปัสสาวะ (Urine Test) คือการเก็บตัวอย่างปัสสาวะของผู้ป่วยไปตรวจ ควรเป็นปัสสาวะที่ทิ้งระยะจากการปัสสาวะครั้งล่าสุด 1-2 ชั่วโมง โดยปกติ การวินิจฉัยโรคและเก็บสิ่งส่งตรวจจะเสร็จสิ้นภายใน 1 วัน และจะทราบผลการเพาะเชื้อหลังการเก็บตัวอย่างสารคัดหลั่งประมาณ 7-10 วัน ผู้ป่วยที่พบว่าตนเองติดเชื้อหนองในเทียม ควรตรวจเลือดหาโรคติดต่อทางเพศสัมพันธ์อื่น ๆ ด้วย เช่น ไวรัสเอชไอวี ไวรัสตับอักเสบบี และซิฟิลิส เป็นต้น รวมทั้งผู้ป่วยต้องแจ้งให้คู่นอนไปพบแพทย์เพื่อรับการตรวจรักษาเช่นเดียวกัน,• รับประทานยาปฏิชีวนะเพื่อช่วยรักษาหรือป้องกันการติดเชื้อและแพร่กระจายของแบคทีเรีย ตัวอย่างกลุ่มยาปฏิชีวนะที่ใช้ในการรักษาหนองในเทียม คือ Azithromycin และ Doxycycline โดยจะต้องรับประทานยาจนครบ 7-10 วัน • ดูแลรักษาความสะอาดบริเวณอวัยวะเพศ • รับประทานยาแก้ปวดหากมีอาการปวดหรือแสบ • งดมีเพศสัมพันธ์จนกว่าจะหายเป็นปกติ • ต้องรักษาคู่นอนร่วมด้วยเสมอ แม้ว่าจะไม่มีอาการก็ตาม,"อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",หากผู้ป่วยมีการติดเชื้อหนองในเทียมแล้วไม่ได้รับการรักษา อาจจะมีโรคแทรกซ้อนที่สำคัญตามมา คือ อัณฑะอักเสบ ข้ออักเสบ อุ้งเชิงกรานอักเสบ หรือ ทำให้แท้งได้ในหญิงตั้งครรภ์,https://hd.co.th/chlamydia-trachomatis-disease-and-treat https://www.ncbi.nlm.nih.gov/books/NBK535411/
ห,หนองใน,Gonococcal urethritis,https://www.agnoshealth.com/diseases/หนองใน/gonococcalurethritis,gonococcalurethritis,โรค หนองใน (Gonococcal urethritis) เกิดจากอะไร และวิธีการรักษาเบื้องต้นเป็นอย่างไร,หนองในแท้ (Gonorrhea) เป็นโรคติดต่อทางเพศสัมพันธ์ที่เกิดขึ้นได้ทั้งในเพศหญิงและเพศชาย การติดเชื้อหนองในแท้ส่วนใหญ่จะเกิดขึ้นที่อวัยวะเพศ ทวารหนัก ลำคอ และ มักติดต่อผ่านการมีเพศสัมพันธ์กับผู้ติดเชื้อหรือการสัมผัสสารคัดหลั่งจากร่างกาย รวมทั้งสามารถติดต่อจากหญิงตั้งครรภ์ไปสู่ทารกในช่วงระหว่างคลอดได้,โรคหนองในแท้มักแสดงอาการภายในประมาณ 2 สัปดาห์หลังจากได้รับเชื้อ การติดเชื้อโรคหนองในในเพศหญิงและชายอาจมีอาการต่างกัน ดังนี้ อาการในเพศหญิง • มีตกขาวผิดปกติขับออกมาจากช่องคลอด ลักษณะเป็นน้ำ หรือเส้นบาง ๆ สีออกเขียวหรือเหลือง หรือ ตกขาวมีปริมาณมากขึ้น • ปัสสาวะแล้วรู้สึกเจ็บหรือแสบ • เจ็บหรือฟกช้ำบริเวณท้องน้อย แต่พบได้ไม่บ่อย • มีเลือดออกระหว่างรอบเดือนและหลังการมีเพศสัมพันธ์ หรือประจำเดือนมามากผิดปกติ ซึ่งเป็นอาการที่พบได้น้อย อาการในเพศชาย • มีหนองสีเหลืองหรือเขียวไหลออกมาจากส่วนปลายของอวัยวะเพศ โดยอาจเกิดขึ้นหลังการมีเพศสัมพันธ์ • เจ็บหรือแสบขณะปัสสาวะ • เกิดการอักเสบของหนังหุ้มปลายอวัยวะเพศ • เจ็บ บวม หรือฟกช้ำที่ลูกอัณฑะข้างใดข้างหนึ่ง แต่พบไม่บ่อย,โรคหนองในแท้สามารถวินิจฉัยได้หลากหลายวิธี โดยส่วนใหญ่จะใช้สำลีป้ายเก็บตัวอย่างเชื้อจากบริเวณที่อาจมีการติดเชื้อเพื่อส่งตรวจทางห้องปฏิบัติการ การเก็บตัวอย่างนั้นใช้เวลาเพียงไม่กี่วินาทีและไม่ทำให้รู้สึกเจ็บ อย่างไรก็ตาม การวินิจฉัยโรคหนองในในเพศชายและเพศหญิงอาจมีข้อแตกต่างกัน คือ • การวินิจฉัยในเพศหญิง แพทย์จะใช้สำลีป้ายเก็บตัวอย่างจากช่องคลอดหรือปากมดลูกระหว่างที่ตรวจภายใน หรือบางกรณีก็อาจมีการเก็บตัวอย่างจากบริเวณท่อปัสสาวะด้วย • การวินิจฉัยในเพศชาย มักใช้การตรวจปัสสาวะ หรือเก็บตัวอย่างจากของเหลวที่ถูกขับออกมาจากปลายอวัยวะเพศ ซึ่งผู้ป่วยต้องไม่ปัสสาวะเป็นเวลา 2 ชั่วโมงก่อนหน้าการเก็บตัวอย่าง เนื่องจากการปัสสาวะจะไปล้างเชื้อแบคทีเรียโรคหนองในแท้ ส่งผลต่อความแม่นยำของการวินิจฉัยโรค ผู้ป่วยที่พบว่าตนเองติดเชื้อหนองใน ควรตรวจเลือดหาโรคติดต่อทางเพศสัมพันธ์อื่น ๆ ด้วย เช่น ไวรัสเอชไอวี ไวรัสตับอักเสบบี และซิฟิลิส เป็นต้น รวมทั้งผู้ป่วยต้องแจ้งให้คู่นอนไปพบแพทย์เพื่อรับการตรวจรักษาเช่นเดียวกัน,• รักษาโดยให้ยาปฏิชีวนะ โดยทั่วไปมักให้เป็นยาฉีด Ceftriaxone ฉีดเข้ากล้ามเนื้อครั้งเดียว ร่วมกับยารับประทาน เช่น Doxycycline Ofloxacin ต่อเนื่องไปอีก 10 วัน • ดูแลรักษาความสะอาดบริเวณอวัยวะเพศ • รับประทานยาแก้ปวดหากมีอาการปวดหรือแสบ • งดมีเพศสัมพันธ์จนกว่าจะหายเป็นปกติ • ต้องรักษาคู่นอนร่วมด้วยเสมอ แม้ว่าจะไม่มีอาการก็ตาม,"ชาย อายุรแพทย์โรคติดเชื้อ, กุมารแพทย์ โรคติดเชื้อ กรณีอายุน้อยกว่า 15 ปี",โรคหนองในสามารถแพร่จากหญิงตั้งครรภ์ไปสู่ทารกในขณะที่คลอด โดยทารกแรกเกิดที่ได้รับผลกระทบมักจะแสดงอาการติดเชื้อที่ดวงตา ซึ่งจะสามารถทำให้ตาของทารกบวมแดง มีของเหลวลักษณะเหนียวข้นคล้ายหนองไหลออกมา หรือถึงขั้นทำให้ทารกตาบอด ดังนั้นหญิงตั้งครรภ์ที่มีอาการหรือมีเหตุสงสัยว่าอาจติดเชื้อหนองในจึงควรรีบปรึกษาแพทย์เพื่อรับการรักษาที่เหมาะสม,https://www.si.mahidol.ac.th/th/healthdetail.asp?aid=895 https://www.cdc.gov/std/gonorrhea/stdfact-gonorrhea.htm
ห,หัวใจขาดเลือดเฉียบพลัน,Acute coronary syndrome,https://www.agnoshealth.com/diseases/หัวใจขาดเลือดเฉียบพลัน/acute-coronary-syndrome,acute-coronary-syndrome,โรค หัวใจขาดเลือดเฉียบพลัน (Acute coronary syndrome) เกิดจากอะไร และวิธีการรักษาเบื้องต้นเป็นอย่างไร,กลุ่มอาการที่มีลักษณะบ่งชี้ ร้อยละ 70 มีสาเหตุมาจากหลอดเลือดแดงหัวใจอุดตันเฉียบพลันโดยหลอดเลือดหัวใจที่เสื่อมสภาพหรือแข็งตัวแล้วเกิดมีการฉีกขาด หรือ ปริแตกที่ด้านในของผนังหลอดเลือด เกล็ดเลือดจะเกาะกลุ่มอย่างรวดเร็ว ในบริเวณที่มีการปริแตกหรือฉีกขาด จากนั้นจะมีการกระตุ้นให้เกิดลิ่มเลือดอย่างรวดเร็วในบริเวณดังกล่าว หากลิ่มเลือดอุดกั้นบางส่วนทำให้ขาดเลือดไปเลี้ยงกล้ามเนื้อหัวใจ ส่งผลให้เกิดอาการเจ็บหน้าอกแต่ยังไม่มีกล้ามเนื้อหัวใจตาย กรณีลิ่มเลือดเกิดการอุดตันโดยสมบูรณ์จะทำให้เกิดภาวะกล้ามเนื้อหัวใจตายเฉียบพลัน ปัจจัยเสี่ยงของกลุ่มอาการกล้ามเนื้อหัวใจขาดเลือด ได้แก่ โรคความดันโลหิต และ ไขมันในเลือดสูง การสูบบุหรี่ โรคเบาหวาน ความอ้วน ความเครียด การไม่ออกกำลังกายอย่างสม่ำเสมอผู้ชายอายุ 40 ปีขึ้นไป หรือหญิงอายุ 50 ปีขึ้นไปหรือวัยหลังหมดประจำเดือน และผู้มีประวัติคนในครอบครัวเป็นโรคหัวใจ,• เจ็บแน่นหน้าอก มีอาการแน่นอกเหมือนมีของหนักมาทับอาจร้าวไปที่แขน ไหล่ คอ หรือกราม อาจมีความรุนแรงมาก และเป็นอย่างเฉียบพลัน หรือมีอาการเจ็บขณะพักนานกว่า 20 นาที หรือมีอาการเจ็บแน่นหน้าอกที่รุนแรงกว่าครั้งก่อนหน้า • ใจสั่น เหงื่อออกมาก เหนื่อยง่าย,อาศัยการซักประวัติและอาการของผู้ป่วยร่วมกับการตรวจคลื่นไฟฟ้าหัวใจ (electrocardiogram) การถ่ายภาพรังสีของทรวงอก (chest X-ray) การเปลี่ยนแปลงของค่าเอนไซม์การทำงานของหัวใจในเลือด (cardiac enzyme) หรือ การสวนหัวใจหรือ การฉีดสีดูหลอดเลือดหัวใจ (cardiac catheterizationor coronary angiogram),• การขยายหลอดเลือดหัวใจ โดยการขยายด้วยบอลลูน และ/หรือการขยายด้วยขดลวด • การผ่าตัดทางเบี่ยงหลอดเลือดหัวใจ เป็นการผ่าตัดทำทางเบี่ยงหลอดเลือดหัวใจ เพื่อให้เลือดไหลเวียนข้ามบริเวณที่มีการตีบตันไปเลี้ยงกล้ามเนื้อหัวใจได้ • การรักษาด้วยยา,"อายุรแพทย์หัวใจ, กุมารแพทย์ โรคหัวใจ กรณีอายุน้อยกว่า 15 ปี",ผู้ป่วยที่มีอาการเข้าได้กับโรคหัวใจขาดเลือดเฉียบพลัน ควรพิจารณาไปโรงพยาบาลโดยเร็วที่สุด และในผู้ป่วยที่มียาอมใต้ลิ้นที่ได้รับจากแพทย์ควรพิจารณาอมยาใต้ลิ้นในระหว่างการเดินทางไปโรงพยาบาลด้วยเช่นกัน,https://www.siphhospital.com/th/news/article/share/857/Acutecoronarysyndrome
ห,หลอดเลือดอัณฑะขอด,Varicocele,https://www.agnoshealth.com/diseases/หลอดเลือดอัณฑะขอด/varicocele,varicocele,โรค หลอดเลือดอัณฑะขอด (Varicocele) เกิดจากอะไร และวิธีการรักษาเบื้องต้นเป็นอย่างไร,Varicocele หรือภาวะหลอดเลือดดำอัณฑะขอด เป็นภาวะที่หลอดเลือดดำในถุงอัณฑะบวมหรือขยายตัวขึ้น ซึ่งอาจส่งผลให้อัณฑะผลิตอสุจิได้น้อยและอสุจิมีคุณภาพต่ำลง และอาจทำให้เกิดภาวะมีบุตรยากหรือส่งผลให้ลูกอัณฑะหดตัวลง ทั้งนี้ ผู้ป่วยส่วนใหญ่อาจมีอาการที่ค่อย ๆ ดีขึ้นเองโดยไม่จำเป็นต้องรับการรักษา แต่หากอาการยังคงอยู่ ผู้ป่วยอาจเข้ารับการรักษาด้วยการผ่าตัดได้,หลอดเลือดอัณฑะขอด ไม่จำเป็นต้องทำให้เกิดอาการเสมอไป แต่ถ้ามีอาการจะมีอาการดังต่อไปนี้ • มีอาการปวดบริเวณอัณฑะ โดยจะมีอาการปวดเวลายืนและอาการมักจะดีขึ้นนอนราบ • รู้สึกว่าอัณฑะข้างหนึ่งหนักกว่าอีกข้างหนึ่ง • มีลูกอัณฑะบวม โดยมักจะเป็นเพียงข้างเดียว • สังเกตุเห็นว่ามีลูกอัณฑะข้างหนึ่งมีขนาดใหญ่กว่าอีกข้าง • มีบุตรยาก,หลอดเลือดดำอัณฑะขอดสามารถวินิจฉัยได้โดยการซักประวัติและตรวจร่างกายเป็นหลัก แต่ถ้าแพทย์ยังยังสงสัยถึงวินิจฉัยที่แน่นอน อาจทำการตรวจอัลตราซาวน์เพิ่มเติม,ส่วนใหญ่หลอดเลือดดำอัณฑะขอดไม่ต้องมีการรักษาก็สามารถดีขึ้นได้เอง แต่ถ้าแพทย์ประเมินแล้วจำเป็นต้องได้รับการรักษา อาจจะมีวิธีการรักษาดังนี้ • การให้ยาแก้ปวด • การใส่กางเกงใน ที่รัดและแนบแน่นมากขึ้น เพื่อพยุงอัณฑะไว้ • การผ่าตัดเพื่อยับยั้งเลือดที่จะไปยังหลอดเลือดที่ขอด,"ศัลยแพทย์ระบบทางเดินปัสสาวะ, ศัลยแพทย์เด็ก กรณีอายุน้อยกว่า 15 ปี","หลอดเลือดอัณฑะขอดสามารถเกิดภาวะแทรกซ้อนได้ เช่น อัณฑะฝ่อ, ภาวะมีบุตรยาก, การเกิดลิ่มเลือด, การติดเชื้อ, และ การบาดเจ็บที่ถุงอัณฑะ หรือหลอดเลือดในบริเวณใกล้เคียง เป็นต้น ดังนั้นจึงควรไปพบแพทย์เพื่อประเมินอาการและประเมินความจำเป็นของการรักษาต่อไป",https://www.doctor.or.th/article/detail/5800
ห,หลอดเลือดในลำไส้เจริญผิดปกติ,Angiodysplasia,https://www.agnoshealth.com/diseases/หลอดเลือดในลำไส้เจริญผิดปกติ/angiodysplasia,angiodysplasia,โรค หลอดเลือดในลำไส้เจริญผิดปกติ (Angiodysplasia) เกิดจากอะไร และวิธีการรักษาเบื้องต้นเป็นอย่างไร,หลอดเลือดในลำไส้เจริญผิดปกติ คือ การที่หลอดเลือดต่างๆเจริญผิดปกติเกินไป สามารถเรียกอีกอย่างได้ว่า โรคหลอดเลือด เอ วี เอ็ม (arteriovenous malformations: AVM) ระบบทางเดินอาหาร (Gastrointestinal tract : GI tract) เป็นคำเรียกรวมทั้งหมดของอวัยวะที่ใช้ในการย่อยอาหาร หลอดเลือดที่เจริญที่ผิดปกติในระบบทางเดินอาหาร เราจะเรียกว่า หลอดเลือดในลำไส้เจริญผิดปกติ (Angiodysplasia) เมื่อใดก็ตามที่หลอดเลือดเจริญผิดปกติ สามารถทำให้เกิดความผิดปกติได้ง่าย กล่าวคือ เลือดออกได้ง่ายมากขึ้น ทำให้ผู้ป่วยมีอาการของอาเจียนเป็นเลือด หรือ ถ่ายเป็นเลือดได้,"ถ้ามีการแตกและเลือดออกจากหลอดเลือดที่เจริญผิดปกติ ผู้ป่วยอาจจะสังเกตุหรือ ไม่สังเกตุเลือดที่ออกนั้นก็ได้ เนื่องจากเลือดที่ออกอาจจะออกน้อยมากจนไม่ได้สังเกตุ หรือค่อยๆเลือดออกจนไม่สังเกตุ บางครั้งการที่เลือดออกต่อเนื่องโดยไม่หยุด อาจจะทำให้ผู้ป่วยมีอาการซีด (Anemia) ได้ ซึ่งจะมีอาการเพลีย, อ่อนแรง และหน้ามืดได้","การตรวจวินิจฉัยขึ้นอยู่กับตำแหน่งของเส้นเลือดที่เจริญผิดปกติ ในระบบอาหาร • การส่องกล้องทางเดินอาหารส่วนบน (Upper endoscopy) เป็นการตรวจที่นำกล้องเข้าไปทางปาก เพื่อดูส่วนของหลอดอาหาร, กระเพาะอาหาร, ลำไส้เล็กส่วนดูโอดีนัม • การส่องกล้องตรวจลำไส้ใหญ่ (Colonoscopy) เป็นการส่องกล้องเข้าไปทางทวารหนัก เพื่อเข้าไปดูลักษณะภายในลำไส้ใหญ่ทั้งหมด • การตรวจด้วยวิธีกล้องแคปซูล (Capsule endoscopy) เป็นการตรวจที่ใช้กล้องขนาดเล็กขนาดเท่าเม็ดยา โดยการให้ผู้ตรวจกลืนกล้องลงไปแล้วจึงนำภาพที่บันทึกมาวิเคราะห์ต่อไป • การตรวจเอกซเรย์คอมพิวเตอร์ (CT scan)",ในผู้ป่วยส่วนใหญ่จะต้องการการรักษาก็ต่อเมื่อมีอาการ กล่าวคือมีอาการเลือดออก หรือ มีอาการเลือดออกที่ไม่รู้ตัวแต่มีภาวะซีดจากอาการเลือดออกนั้นๆ การรักษาจะเน้นไปที่การหยุดเลือดออก โดยวิธีต่างๆดังต่อไปนี้ • การทำหัตถการการฉีดสีทางเส้นเลือด (Angiography) เพื่อหยุดเส้นเลือดที่กำลังมีเลือดออกนั้นๆ • การส่องกล้องทางเดินอาหารลำไส้เล็ก (Enteroscopy) เหมือนการทำการส่องกล้องทางเดินอาหารส่วนบน แต่แพทย์จะทำการใส่ท่อเข้าไปในลำไส้เล็กเพิ่มเติม • การผ่าตัด (Surgery) จะพิจารณาในกรณีที่ผู้ป่วยมีเลือดออกปริมาณมาก และอาการรุนแรง • ผู้ป่วยที่มีอาการซีด และ เลือดออกปริมาณมากอาจต้องการการทานยาเพื่อทดแทน เช่น ยาธาตุเหล็ก หรือการให้เลือดทดแทน เป็นต้น,"อายุรแพทย์ระบบทางเดินอาหาร, กุมารแพทย์ ระบบทางเดินอาหาร กรณีอายุน้อยกว่า 15 ปี","ผู้ที่เริ่มมีอาการของเลือดออกทางเดินอาหาร เช่น อาเจียนเป็นเลือด, ถ่ายเป็นเลือด, ถ่ายสีดำเข้ม หรือ ถ่ายเป็นลักษณะสีคล้ายถ่าน หรือ มีอาการของภาวะซีด เช่น เพลีย, อ่อนแรง, หน้ามืด ควรเข้าไปพบแพทย์เพื่อประเมินอาการและหาสาเหตุเพื่อทำการแก้ไขต่อไป",http://med.tu.ac.th/department/surgery/wp-content/uploads/sites/3/2018/11/Surgical-Aspect-of-LGIB.pdf
ห,หลอดลมโป่งพอง,Bronchiectasis,https://www.agnoshealth.com/diseases/หลอดลมโป่งพอง/bronchiectasis,bronchiectasis,โรค หลอดลมโป่งพอง (Bronchiectasis) เกิดจากอะไร และวิธีการรักษาเบื้องต้นเป็นอย่างไร,หลอดลมโป่งพองคือภาวะที่หลอดลมบางส่วนเกิดการขยายตัว (โป่งพอง) กว้างขึ้นกว่าปกติอย่างถาวร ซึ่งเป็นผลมาจากผนังหลอดลมถูกทำลาย ทำให้มีการติดเชื้อบ่อย เกิดอาการไอมีเสมหะเรื้อรัง ภาวะนี้อาจเกิดกับหลอดลมเพียง 1-2 แห่ง หรือหลายแห่งก็ได้ มักเกิดกับหลอดลมขนาดกลางเป็นส่วนใหญ่ บางครั้งก็อาจเกิดกับหลอดลมขนาดเล็ก ซึ่งจะถูกทำลายกลายเป็นแผลเป็น และทำให้มีเสมหะซึ่งจากต่อการไอออกมา เมื่อเสมหะค้างอยู่ในปอด ทำให้ผู้ป่วยที่เป็นโรคถุงลมโป่งพองมีแนวโน้มในการติดเชื้อมากกว่าปกติ สาเหตุของการเกิดโรคถุงลมโป่งพองเกิดได้จากหลายสาเหตุที่ทำให้มีการทำลายของหลอดลม เช่น จากการติดเชื้อในปอด หรือเกิดจากปัญหาของระบบภูมิคุ้มกันของร่างกาย รวมไปถึงการเป็น โรคซิสติก ไฟโบรซิส (Cystic Fibrosis) มาก่อน,• ไอมาก และเป็นเวลานาน โดยมักมีเสมหะร่วมด้วย สามารถมีอาการได้ถึงเป็นอาทิตย์จนถึงเดือน • หายใจตื้น หายใจไม่ทัน หายใจเสียงวี๊ด • มีอาการของหลอดลมอักเสบ หรือการติดเชื้อในปอดบ่อยครั้ง • ไอเป็นเลือด • เจ็บแปล๊บบริเวณปอด/หน้าอก มักจะเป็นมากขึ้นเวลาหายใจ ผู้ป่วยส่วนมาก มักเป็นโรคไซนัสอักเสบเรื้อรังร่วมด้วย โดยจะมีอาการจมูกตัน มีน้ำมูกสีเหลืองหรือสีเขียว ปวดบริเวณโหนกแก้ม หรือ บริเวณหัวคิ้ว,• การตรวจเลือด เพื่อช่วยในการหาสาเหตุของโรค • การตรวจเสมหะ เป็นการตรวจหาเชื้อไวรัส เชื้อรา หรือเชื้อแบคทีเรียภายในเสมหะที่อาจก่อให้เกิดการติดเชื้อและอักเสบ • การตรวจเอกซเรย์ปอด • การเอกซเรย์ทรวงอกและการเอกซเรย์คอมพิวเตอร์ เพื่อดูลักษณะและการทำงานของปอดว่ามีความผิดปกติหรือไม่ • การตรวจสมรรถภาพปอด (Pulmonary function tests) เป็นการตรวจดูว่าอากาศไหลเวียนเข้าไปยังปอดและระบบทางเดินหายใจเป็นปกติหรือไม่ • การตรวจเพื่อส่องดูหลอดลมโดยตรง (Bronchoscopy),"• การให้ยา - เพื่อรักษาและป้องการการติดเชื้อ, ลดการอักเสบของทางเดินหายใจ และลดเสมหะในปอด • การรักษาเพื่อทำให้ทางเดินหายใจโล่ง (Airway clearance therapy) - เช่นการทำให้เสมหะเหนียวน้อยลงเพื่อให้สามารถไอออกมาได้ง่ายขึ้น ซึ่งสามารถทำได้หลายวิธีขึ้นกับแพทย์ที่ทำการรักษาจะเลือกใช้ • การทำกายภาพปอด (Pulmonary rehabilitation) • การรักษาเพื่อหยุดเลือดในทางเดินหายใจ • การผ่าตัด • การปลูกถ่ายปอด (Lung transplant)","อายุรแพทย์ระบบหายใจ, กุมารแพทย์ โรคปอด กรณีอายุน้อยกว่า 15 ปี",ผู้ป่วยที่มีอาการดังต่อไปนี้ควรพบแพทย์เพื่อตรวจเพิ่มเติม • ไอ มากกว่าปกติ หรือ ไอจนรบกวนการนอนหรือกิจกรรมอื่นๆ • หายใจลำบาก หายใจเหนื่อย หรือ หายใจมีเสียงวี๊ด • ไอมีเสมหะสีเหลืองคล้ำ สีเขียว เหนียวข้น ทุกวัน • ไอเป็นเลือด • มีไข้,http://www.rcot.org/datafile/_file/_doctor/bcacca458ef012349a44f1c77e8c762f.pdf
ห,หลอดลมอักเสบ,Acute Bronchitis,https://www.agnoshealth.com/diseases/หลอดลมอักเสบ/acute-bronchitis,acute-bronchitis,โรค หลอดลมอักเสบ (Acute Bronchitis) เกิดจากอะไร และวิธีการรักษาเบื้องต้นเป็นอย่างไร,"เกิดจากการติดเชื้อไวรัสและเชื้อแบคทีเรียที่หลอดลม ทำให้เยื่อบุหลอดลมเกิดการอักเสบบวม ทำให้การไหลผ่านอากาศทำได้ไม่ดี พบบ่อยในช่วงฤดูฝนและฤดูหนาว และ สามารถพบได้ในทุกวัย สาเหตุของโรคหลอดลมอักเสบ • ส่วนใหญ่เกิดจากการติดเชื้อไวรัส เชื้อไวรัสที่เป็นต้นเหตุ ได้แก่ อะดิโนไวรัส (Adenovirus) ไรโนไวรัส (Rhinovirus) อินฟลูเอนซา (ไข้หวัดใหญ่ : Influenza), พาราอินฟลูเอนซา (Parainfluenza) และ อาร์เอสวี (Respiratory syncytial virus : RSV) บางรายอาจเกิดจากการติดเชื้อแบคทีเรีย ไมโคพลาสมา (Mycoplasma) และ คลาไมเดีย (Chlamydia) • ส่วนน้อยที่อาจเกิดจากการแพ้ หรือการระคายเคืองต่อสารบางอย่างที่สูดดมจนทำให้หลอดลมเกิดการอักเสบ ผู้ที่ทำงานกับสารระคายเคือง เช่น ฝุ่น สารเคมี มีโอกาสเป็นโรคนี้ได้มากกว่าปกติ • ปัจจัยเสี่ยงที่สำคัญต่อการเกิดโรคหลอดลมอักเสบ คือ การสูบบุหรี่ หรือผู้ที่อยู่กับคนสูบบุหรี่ ผู้ป่วยโรคกรดในกระเพาะไหลย้อน ผู้ที่มีโรคที่ทำให้ภูมิคุ้มกันอ่อนแอลง เช่น โรคเบาหวาน โรคตับ มีโอกาสเป็นโรคหลอดลมอักเสบมากขึ้น",ผู้ป่วยที่เป็นโรคหลอดลมอักเสบจะมีอาการ • ไอ ซึ่งถือว่าเป็นอาการที่สำคัญที่สุดของโรคนี้ • มีเสมหะ สีเหลืองหรือเขียว • อาจมีไข้หรือไม่มีไข้ร่วมด้วยก็ได้ ถ้ามีไข้ มักจะไม่มีไข้สูง • บางรายอาจมีอาการหายใจลำบาก หรือหายใจเสียงดังหวีด โรคหลอดลมอักเสบมักจะหายได้เองใน 7-10 วัน ผู้ป่วยส่วนหนึ่งประมาณร้อยละ 20-30 หายภายใน 2-3 สัปดาห์ อย่างไรก็ดีพบว่ามีผู้ป่วยจำนวนหนึ่งที่ใช้เวลาเป็นเดือน จึงจะหายจากโรคหลอดลมอักเสบ โดยเฉพาะผู้ที่สูบบุหรี่จัดมาเป็นเวลานาน,• การซักถามประวัติอาการ และ การตรวจร่างกายอย่างละเอียด การตรวจร่างกายระบบทางเดินหายใจ ทั้งส่วนบนและส่วนล่าง ช่วยให้แพทย์วินิจฉัยโรคได้แม่นยำมากขึ้น บางครั้งแพทย์อาจต้องวินิจฉัยแยกโรคที่มีอาการคล้ายกัน เช่น โรคภูมิแพ้ โรคหอบหืด โรคติดเชื้ออื่นๆ ภาวะหัวใจวาย โรคมะเร็งปอด และโรคกรดในกระเพาะไหลย้อน • การตรวจเสมหะหรือเพาะเชื้อจากเสมหะ แพทย์จะพิจารณาในรายที่มีข้อบ่งชี้ และต้องเลือกเก็บเสมหะที่แท้จริง อาจต้องใช้เทคนิคพิเศษบางประการเพื่อช่วยในการเก็บตัวอย่างเพื่อส่งตรวจทาง ห้องปฏิบัติการ • การตรวจภาพรังสีทรวงอก ช่วยวินิจฉัยแยกโรคปอดอักเสบ,• พักผ่อนให้เพียงพอ ดื่มน้ำมากๆ (ควรเป็นน้ำอุ่น) รักษาร่างกายให้อบอุ่น รับประทานอาหารอุ่น • เนื่องจากส่วนใหญ่เกิดจากการติดเชื้อไวรัส ดังนั้นจึงใช้วิธีการรักษาตามอาการเป็นหลักเนื่องจากไม่มียาฆ่าเชื้อไวรัสจำเพาะ ยารักษาตามอาการเช่น ยาละลายเสมหะ ยาแก้ไอ ยาขยายหลอดลม จนอาการหายดีเอง ส่วนการติดเชื้อแบคทีเรียอาจพิจารณาการใช้ยาฆ่าเชื้อแบคทีเรียร่วมด้วย • เวลาไอหรือจามให้ใช้ผ้าเช็ดหน้าปิดปากและจมูก หรือ สวมหน้ากากอนามัย ล้างมือให้สะอาดทุกครั้งเมื่อสัมผัสน้ำมูก น้ำลาย หรือ เสมหะ • งดสูบบุหรี่ หลีกเลี่ยงควันบุหรี่ ฝุ่น เขม่าควันต่างๆ หรือ สารที่ระคายเคืองทางเดินหายใจ,"อายุรแพทย์ระบบหายใจ, กุมารแพทย์ กรณีอายุน้อยกว่า 15 ปี",ผู้ป่วยโรคหลอดลมอักเสบสามารถมีอาการได้ตั้งแต่อาการน้อยจนถึงอาการมาก ดังนั้นควรสังเกตุภาวะฉุกเฉินสำหรับผู้ป่วยหลอดลมอักเสบเฉียบพลันที่ต้องเฝ้าระวังและสังเกต คือ • อาการไข้สูงโดยที่ทานยาลดไข้แล้วไม่ดีขึ้น • มีอาการเหนื่อยมากขึ้น หายใจเร็ว พักแล้วไม่ดีขึ้น ผู้ป่วยทีมีอาการรุนแรงมักจะมีอาการกระสับกระส่าย ไข้สูง หายใจเร็ว หอบเหนื่อย ซึงลง ตัวเย็น หากสังเกตุว่ามีอาการดังกล่าวข้างต้น ควรรีบไปพบแพทย์โดยเร็วที่สุด,https://www.si.mahidol.ac.th/sidoctor/e-pl/articledetail.asp?id=645 http://www.rcot.org/2016/People/Detail/72
ห,หลอดลมอักเสบเรื้อรัง,Chronic Bronchitis,https://www.agnoshealth.com/diseases/หลอดลมอักเสบเรื้อรัง/chronic-bronchitis,chronic-bronchitis,โรค หลอดลมอักเสบเรื้อรัง (Chronic Bronchitis) เกิดจากอะไร และวิธีการรักษาเบื้องต้นเป็นอย่างไร,โรคหลอดลมอักเสบเรื้อรัง เกิดจาก ทางเดินหายใจที่เป็นส่วนที่นำอากาศเข้าและออกจากปอด ได้รับสารก่อระคายเคืองอย่างเรื้อรัง ทำให้ร่างกายสร้างสารออกมามากขึ้นเพื่อตอบสนองกับการอักเสบในหลอดลม ทำให้มีเสมหะที่เหนียวข้น ทำให้เกิดอาการไอเรื้อรังต่อเนื่องตั้งแต่ 3 เดือนถึง 1 ปี หรือ 2 ปี โรคหลอดลมอักเสบเรื้อรังเป็น 1 ใน 2 อาการที่สำคัญของโรคหลอดลมอุดกั้นเรื้อรัง (COPD) โดยอีก 1 โรคที่สำคัญคือโรคถุงลมโป่งพอง (Emphysema) อาการหายใจลำบาก เกิดจากช่องทางเดินอากาศในหลอดลมตีบแคบลง เนื่องจากการอุดตันของเสมหะหรือการบวม จะทำให้เกิดภาวะขาดออกซิเจนเรื้อรังได้ด้วย ปัจจัยเสี่ยงต่อการเป็นโรคหลอดลมเรื้อรัง มักจะเกี่ยวข้องกับการสูบบุหรี่ การได้รับควันบุหรี่เรื้อรัง คนที่ได้รับฝุ่นละออง หรือมลภาวะทางอากาศเรื้อรัง มีอาชีพที่เกี่ยวข้องกันกับมลพิษทางอากาศ เช่น การทำเหมืองแร่ ซึ่งสิ่งเหล่านี้ทำให้เกิดการระคายเคืองเรื้อรัง นำไปสู่การเป็นโรคหลอดลมอักเสบเรื้อรังได้,• ไอเรื้อรังต่อเนื่องอย่างน้อย 3 เดือน และสามารถต่อเนื่องได้ถึง 2 ปี • มีเสมหะ หรือ เสลด • รู้สึกเหนื่อยง่ายมากขึ้น • รู้สึกหายใจไม่สุด หายใจไม่ทัน หายใจเหนื่อย • มีอาการแน่นหน้าอก หรือรู้สึกไม่สุขสบายบริเวณหน้าอกหรือปอด,• การตรวจภาพรังสีทรวงอก ช่วยวินิจฉัยแยกโรคปอดอักเสบ • การตรวจสไปโรเมทรี (Spirometry) เป็นวิธีการตรวจสมรรถภาพปอด (pulmonary function test) ซึ่งวัดปริมาตรของลมที่ เป่าออกจากปอดอย่างแรงและเร็วเพื่อตรวจสอบการทำงานของปอดและทางเดินหายใจ,การรักษาอาการเรื้อรังที่ดีที่สุด คือการเลิกบุหรี่ หลีกเลี่ยงควันบุหรี่ และมลพิษต่างๆ การรักษาประคับประคองตามอาการอื่น เช่น ยาแก้ไอ ละลายเสมหะ หรือการฉีดวัคซีนที่จำเป็น เช่น วัคซีนไข้หวัดใหญ่ การรักษาอนามัยพื้นฐาน หลีกเลี่ยงสถานที่แออัด และการใช้ผ้าปิดปาก อาจแบ่งการรักษาได้เป็น 3 แบบ ดังนี้ • การรักษาโดยการใช้ยา ซึ่งส่วนใหญ่มักจะเป็นการใช้ยาชนิดพ่นเข้าสู้หลอดลมเพื่อขยายหลอดลมหรือเพื่อลดการอักเสบของหลอดลม บางครั้งอาจจะต้องมีการให้ยารับประทานร่วมด้วย เช่น ยาเพดนิโซโลน (prednisolone) ในกรณีที่มีอาการรุนแรงมากกว่าปกติ • การให้ออกซิเจน (Oxygen) สำหรับคนที่มีอาการแย่ลง • การทำกายภาพปอด (Pulmonary rehab) เพื่อให้ผู้ป่วยเรียนรู้การทำให้อาการของโรคดีขึ้น,"อายุรแพทย์ระบบหายใจ, กุมารแพทย์ โรคปอด กรณีอายุน้อยกว่า 15 ปี",สามารถมีภาวะแทรกซ้อนได้หลากหลายดังต่อไปนี้ • ถุงลมอุดกั้นเรื้อรัง (Chronic Obstructive Pulmonary Disease: COPD) • ภาวะที่โพรงเยื่อหุ้มปอดมีอากาศ (Pneumothorax) • การติดเชื้อที่ปอด (Pneumonia) ผู้ป่วยที่มีภาวะแทรกซ้อนมักมีจะมีอาการของโรคนั้นๆร่วมด้วยและมักจะมีอาการรุนแรงมากกว่าปกติ เช่น อาการหอบเหนื่อยมากกว่าปกติ แน่นในหน้าอก หายใจเร็ว มีไข้สูง เสมหะเปลี่ยนสีจากเดิมเช่น ลักษณะเดิมเป็นสีขาวใสกลายเป็นมีเลือดปน หรือสีเขียวข้น หรือมีเสมหะปริมาณมากขึ้น ดังนั้นผู้ป่วยที่มีอาการรุนแรงมากขึ้นเฉียบพลัน หรือมีอาการรุนแรงมากขึ้น จึงควรไปพบแพทย์โดยทันที,http://www.rcot.org/2016/People/Detail/72
อ,อัณฑะอักเสบ,Epididymo-orchitis,https://www.agnoshealth.com/diseases/อัณฑะอักเสบ/epididymo-orchitis,epididymo-orchitis,โรค อัณฑะอักเสบ (Epididymo-orchitis) เกิดจากอะไร และวิธีการรักษาเบื้องต้นเป็นอย่างไร,โรคอัณฑะอักเสบมีสาเหตุส่วนใหญ่จากการติดเชื้อ โดยเชื้อที่พบบ่อยแบ่งเป็น • เชื้อแบคทีเรียก่อโรคที่ผ่านมาทางท่อปัสสาวะ เกิดขึ้นในผู้ป่วยที่มีความผิดปกติทางโครงสร้างของระบบทางเดินปัสสาวะ เช่น ท่อปัสสาวะตีบ หรือการคาสายสวนท่อปัสสาวะ • เชื้อแบคทีเรียก่อโรคติดต่อทางเพศสัมพันธ์ เกิดจากการที่มีเพศสัมพันธ์กับผู้ที่มีเชื้อโดยไม่ได้ใส่ถุงยางอนามัย,• ปวดอัณฑะแบบค่อยๆ ปวดมากขึ้น • อัณฑะบวมข้างเดียว โดยมักจะมีอาการก่อนมาโรงพยาบาลหลายวัน • มีอาการปวดเวลาปัสสาวะ ปัสสาวะบ่อย • มีก้อนบวมโต กดเจ็บที่ขาหนีบ ซึ่งเกิดจากต่อมน้ำเหลืองที่อักเสบ • ไข้หนาวสั่นมักจะพบในเด็ก ส่วนผู้ใหญ่พบได้ประมาณ 1 ใน 4 ของผู้ป่วย • บางรายจะมีอาการปัสสาวะขุ่น มีมูกหรือหนองออกจากท่อปัสสาวะนำมาก่อน,แพทย์จะสามารถวินิจฉัยได้จากการซักประวัติอาการ ประวัติการมีเพศสัมพันธ์ และตรวจร่างกาย โดยจะตรวจถุงอัณฑะ ลูกอัณฑะ ท้องน้อย และ ขาหนีบ ถ้าหากอาการหรือตรวจร่างกายได้ผลไม่ชัดเจนแพทย์อาจส่งตรวจเพิ่มเติม คือ การตรวจปัสสาวะหรือการตรวจเลือด เพื่อดูว่าอาการปวดที่เกิดขึ้นเกิดจากการติดเชื้อของอัณฑะ หรือเป็นภาวะอัณฑะบิดขั้ว ซึ่งมีอาการปวดอัณฑะได้เหมือนกัน แต่เป็นภาวะฉุกเฉินที่ต้องรักษาโดยการผ่าตัด,• รักษาโดยให้ยาปฏิชีวนะ โดยทั่วไปมักให้เป็นยาฉีด Ceftriaxone ฉีดเข้ากล้ามเนื้อครั้งเดียว ร่วมกับยารับประทาน เช่น Doxycycline Ofloxacin ต่อเนื่องไปอีก 10 วัน • รับประทานยาแก้ปวดหากมีอาการปวดหรือมีไข้ • ช่วงที่มีการอักเสบให้งดการออกกำลังกาย • งดมีเพศสัมพันธ์จนกว่าจะหายเป็นปกติ,"ศัลยแพทย์ระบบทางเดินปัสสาวะ, กุมารแพทย์ โรคติดเชื้อ กรณีอายุน้อยกว่า 15 ปี",หาก 3 วันหลังจากรับการรักษาแล้วอาการยังไม่ดีขึ้น ควรกลับมาพบแพทย์เพื่อประเมินซ้ำ เพราะอาจเกิดจากการติดเชื้อดื้อยา หรือการวินิจฉัยที่คลาดเคลื่อน ควรได้รับการตรวจเพิ่มเติม,https://meded.psu.ac.th/binlaApp/class05/388_531/Urologic/index.html https://www.bmj.com/content/342/bmj.d1543
อ,ออฟฟิศซินโดรม,Office syndrome,https://www.agnoshealth.com/diseases/ออฟฟิศซินโดรม/office-syndrome,office-syndrome,โรค ออฟฟิศซินโดรม (Office syndrome) เกิดจากอะไร และวิธีการรักษาเบื้องต้นเป็นอย่างไร,ออฟฟิศซินโดรม คือ ชื่อเรียกกลุ่มอาการปวดกล้ามเนื้อและเยื่อพังผืด (Myofascial Pain Syndrome) รวมถึงอาการปวดจากการอักเสบของเส้นเอ็นและเนื้อเยื่อ ซึ่งกลุ่มอาการนี้พบได้บ่อยในผู้ที่นั่งทำงานในออฟฟิศ แต่ผู้ที่ไม่ได้ทำงานออฟฟิศที่มีท่าทางการทำงานที่ไม่ถูกต้องซ้ำๆ นานๆ ก็เป็นภาวะนี้ได้เช่นเดียวกัน เช่น คนขับรถ พนักงานโรงงาน หรือแม้กระทั่งนักศึกษา หรือผู้ที่ต้องทำงานกับคอมพิวเตอร์และมือถือนานๆ สาเหตุและปัจจัยที่ทำให้เกิดกลุ่มอาการดังกล่าว ได้แก่ • ท่าทางการทำงานที่ไม่เหมาะสม เช่น การนั่งนานๆ การนั่งหลังค่อม การก้มคอดูมือถือหรือคอมพิวเตอร์นานๆ • การบาดเจ็บจากใช้งานบางส่วนของร่างกายซ้ำๆ หรือระยะเวลาในการทำงานต่อเนื่องที่มากเกินไป ทำให้ร่างกายเกิดการล้า เช่น การใช้ข้อมือซ้ำๆ ในการใช้เมาส์ การยกของผิดท่าซ้ำๆ • สิ่งแวดล้อมในการทำงานที่ไม่เหมาะสม เช่น ลักษณะโต๊ะทำงาน หน้าจอคอมพิวเตอร์ แสงสว่างในห้องทำงาน,อาการมีได้หลากหลายขึ้นกับสาเหตุก่อโรค แบ่งออกได้ใหญ่ๆ เป็น 3 ลักษณะ • อาการปวดกล้ามเนื้อเฉพาะจุด ส่วนใหญ่มักเป็นบริเวณคอ บ่า ไหล่ สะบัก และมักมีอาการปวดร้าวไปบริเวณใกล้เคียงด้วย เช่น ร้าวไปศีรษะ ท้ายทอย กระบอกตา หรือแขน ลักษณะจะเป็นปวดล้าปวดตึง ความรุนแรงเป็นได้ตั้งแต่ปวดเล็กน้อยพอรำคาญไปจนถึงปวดทรมานตลอดเวลา • อาการอักเสบของเส้นเอ็น บริเวณที่มีการใช้งานซ้ำๆ เช่น นิ้วล็อค (Trigger Finger) เอ็นโคนนิ้วโป้งอักเสบ (De Quervain’s Disease) หรือเอ็นข้อศอกอักเสบ • อาการจากการกดทับเส้นประสาท ทำให้เกิดอาการชา หรือปวดแปล๊บๆ เช่น พังผืดทับเส้นประสาทข้อมือ (Carpal Tunnel Syndrome) พังผืดทับเส้นประสาทบริเวณข้อศอก (Cubital Tunnel Syndrome),แพทย์จะสามารถวินิจฉัยภาวะออฟฟิศซินโดรมได้จากการซักประวัติอาการ และประวัติการใช้งานกล้ามเนื้อ หรือท่าทางที่ไม่เหมาะสมที่จะเป็นสาเหตุก่อโรค ร่วมกับตรวจร่างกายบริเวณที่มีอาการ หรืออาจตรวจทางระบบประสาทเพิ่มเติม เพื่อช่วยในการวินิจฉัยแยกโรค,"• การรักษาด้วยยา หลักๆคือ ยาแก้ปวด ยาแก้อักเสบ และยาคลายกล้ามเนื้อ เช่น Norgesic, Ibuprofen, Naproxen, Mydocalm, Paracetamol • การประคบเย็น หรือประคบร้อนบริเวณที่ปวดเพื่อบรรเทาอาการ • การยืดเหยียดกล้ามเนื้อบริเวณที่มีอาการปวดตึง และการออกกำลังบริหารกล้ามเนื้อแต่ละส่วนอย่างถูกต้อง เพื่อป้องกันการกลับมาเป็นซ้ำ • การทำกายภาพบำบัด เพื่อบรรเทาอาการ • ปรับอิริยาบถและพฤติกรรมการใช้งานกล้ามเนื้อที่เป็นเหตุให้เกิดโรค คือ ไม่ควรนั่งทำงานท่าเดิมนานๆ ควรเปลี่ยนท่าทางหรือลุกเดินทุก 1 - 2 ชั่วโมง ปรับเปลี่ยนสภาพแวดล้อมที่ทำงานให้เหมาะสม เช่น ระดับของโต๊ะเก้าอี้ หรือคอมพิวเตอร์ เป็นต้น","แพทย์กายภาพบำบัด, กุมารแพทย์ กรณีอายุน้อยกว่า 15 ปี",สัญญาณอันตรายที่ควรไปพบแพทย์ • ผู้สูงอายุ • มีโรคประจำตัว เช่น มะเร็ง ภาวะกระดูกพรุน เบาหวาน เป็นต้น • มีไข้ หนาวสั่น อ่อนเพลีย น้ำหนักลด หรือปวดมากตอนกลางคืน • มีอาการอ่อนแรงของแขน ขา มือ เท้า ร่วมด้วย • อุจจาระปัสสาวะไม่ออก หรือกลั้นไม่ได้ • มีประวัติอุบัติเหตุรุนแรงมาก่อนหน้า • เมื่อรักษาด้วยตนเองตามวิธีข้างต้นแล้วอาการยังไม่ดีขึ้น หรือแย่ลง,https://www.ram-hosp.co.th/news_detail/2281 https://www.siphhospital.com/th/news/article/share/office-syndrome
อ,อ่อนเพลียทั่วไป,Fatigue unspecified,https://www.agnoshealth.com/diseases/อ่อนเพลียทั่วไป/fatigue-unspecified,fatigue-unspecified,โรค อ่อนเพลียทั่วไป (Fatigue unspecified) เกิดจากอะไร และวิธีการรักษาเบื้องต้นเป็นอย่างไร,อาการอ่อนเพลีย (fatigue) เป็นอาการที่พบได้ทั่วไปและไม่เฉพาะเจาะจงต่อโรคใดโรคหนึ่ง ในบางครั้งผู้ป่วยอาจจะมีอาการอ่อนเพลียชั่วคราวโดยที่ไม่ได้มีโรคใดใดก็ได้ แต่ถ้าผู้ป่วยมีโรคก็อาจจะพบเจอได้ในหลายๆโรค ทั้งโรคที่เป็นอย่างเฉียบพลัน โรคที่เป็นอย่างต่อเนื่องยาวนาน โรคทางจิตใจ และโรคที่มาจากการใช้สิ่งเสพย์ติด อาการอ่อนเพลียเฉียบพลันจะนับรวมระยะเวลาที่เป็นน้อยกว่า 1 เดือน ซึ่งมักจะสัมพันธ์กับโรคติดเชื้อเฉียบพลันต่างๆ เช่นโรคไข้หวัดใหญ่เป็นต้น ส่วนอาการอ่อนเพลียแบบกึ่งเฉียบพลัน (subacute) จะหมายถึงอาการอ่อนเพลียที่เป็นตั้งแต่ 1 เดือนถึง 6 เดือน และอาการอ่อนเพลียที่เป็นมานานมากกว่า 6 เดือน จะถือว่าเป็นอาการที่เป็นเรื้อรัง ซึ่งมักจะสัมพันธ์กับโรคต่างๆ เช่น โรคหัวใจวาย โรคถุงลมโป่งพอง โรคมะเร็ง โรคข้อต่างๆ โรคในระบบโลหิต โรคทางจิตใจ หรือแม้แต่อาการจากการเสพสิ่งเสพย์ติดก็ได้เป็นต้น,อาการอ่อนเพลียสามารถรวมไปถึงอาการของการไม่สามารถเริ่มหรือไม่สามารถทำกิจกรรมหนึ่งใดได้ รู้สึกว่าอ่อนแรง มีความสามารถลดลงในการทำกิจกรรมหนึ่งๆต่อไป,เนื่องจากอาการอ่อนเพลียเป็นอาการที่ไม่จำเพาะเจาะจงตามที่ได้กล่าวไว้ข้างต้น การตรวจวินิจฉัยจึงมักจะใช้การซักประวัติและการตรวจร่างกายด้านอื่นๆมาช่วยเป็นหลักเพื่อคำนึงถึงสาเหตุของอาการตต่างๆที่เป็นไปได้ หลังจากนั้นแพทย์ผู้รักษาอาจจะพิจารณาส่งตรวจเพิ่มเติมตามสาเหตุที่สงสัยมากที่สุดต่อไป,ผู้ที่มีอาการอ่อนเพลียแบบเฉียบพลันสามารถสังเกตุอาการเบื้องต้นได้ด้วยตัวเองว่ามีอาการอื่นที่ร้ายแรงกว่าหรือไม่ โดยอาจจะมีวิธีปฎิบัติตัวช่วงสังเกตุอาการ โดยการพักผ่อนให้เพียงพอ นั่งสมาธิ ทานอาหารให้ครบหมู่ และออกกำลังกาย ผู้ที่มีอาการอ่อนเพลียแบบกึ่งเรื้อรังหรือแบบเรื้อรัง โดยที่ไม่ทราบสาเหตุควรพิจารณาปรึกษาแพทย์เพื่อตตรวจหาสาเหตุต่อไป เพื่อรักษาให้ตรงจุด,"อายุรแพทย์, กุมารแพทย์ กรณีอายุน้อยกว่า 15 ปี","ผู้ที่มีอาการอ่อนเพลียร่วมกับอาการร้ายแรงอื่นๆเช่น มีไข้สูง, อาการไม่ดีขึ้นแม้พักผ่อนอย่างถูกวิธีแล้ว, อาการรุนแรงขึ้นเฉียบพลัน ควรพิจารณาปรึกษาแพทย์เพื่อตรวจวินิจฉัยต่อไป",https://www.pobpad.com/อ่อนเพลีย https://www.nia.nih.gov/health/fatigue-older-adults
อ,อัณฑะบิดขั้ว,Torsion testis,https://www.agnoshealth.com/diseases/อัณฑะบิดขั้ว/torsion-testis,torsion-testis,โรค อัณฑะบิดขั้ว (Torsion testis) เกิดจากอะไร และวิธีการรักษาเบื้องต้นเป็นอย่างไร,ภาวะอัณฑะบิดขั้วหรืออัณฑะบิดตัวเป็นภาวะฉุกเฉิน เกิดขึ้นเมื่อหลอดนำอสุจิบิดตัวและไปหยุดการไหลเวียนของเลือด ทำให้อัณฑะขาเกิดอาการปวดฉับพลันและบวม ภาวะอัณฑะบิดขั้วสามารถเกิดขึ้นได้กับชายทุกวัย แต่พบบ่อยในเด็กชายอายุระหว่าง 12 – 18 ปี ซึ่งอาจเกิดจากการออกกำลังกายอย่างหักโหม เกิดขึ้นในขณะนอนหลับ หรือ หลังจากที่ถุงอัณฑะได้รับบาดเจ็บ และ หลายกรณีไม่สามารถหาสาเหตุที่ชัดเจนของการเกิดภาวะนี้ได้,• รู้สึกเจ็บปวดรุนแรงในถุงอัณฑะข้างใดข้างหนึ่ง อาการปวดมักคงที่เท่าๆ เดิม ไม่มีอะไรที่ทำให้อาการปวดลดลง • อัณฑะข้างที่ปวดจะมีอาการบวมขึ้น • คลื่นไส้และอาเจียน • บางครั้งอาจปวดร้าวขึ้นไปที่ขาหนีบและช่องท้องข้างเดียวกันได้,แพทย์จะทำการซักประวัติอาการ และตรวจร่างกาย โดยจะตรวจถุงอัณฑะ ลูกอัณฑะ ท้องน้อย และขาหนีบ ถ้าหากอาการหรือตรวจร่างกายได้ผลไม่ชัดเจนแพทย์อาจส่งตรวจเพิ่มเติม คือ • การอัลตร้าซาวด์อัณฑะ ทำให้สามารถเห็นภาพภายในอัณฑะและสามารถตรวจดูลักษณะการไหลเวียนของโลหิตได้ • การตรวจปัสสาวะหรือการตรวจเลือด เพื่อดูว่าอาการปวดที่เกิดขึ้นอาจเกิดจากการติดเชื้อของอัณฑะ ซึ่งมีอาการปวดที่ใกล้เคียงกับอาการของภาวะอัณฑะบิดขั้ว,เมื่อเกิดภาวะอัณฑะบิดขั้วแพทย์จะทำการรักษาด้วยการผ่าตัดทันที เพื่อรักษาลูกอัณฑะไว้ หากปล่อยให้เกิดภาวะนี้นานเกินกว่า 4 ชม. อาจส่งผลให้ลูกอัณฑะเกิดความเสียหายอย่างถาวร และ ต้องตัดลูกอัณฑะทิ้งไปในที่สุด,"ศัลยแพทย์ระบบทางเดินปัสสาวะ, ศัลยแพทย์เด็ก กรณีอายุน้อยกว่า 15 ปี",ผู้ป่วยที่มีอาการเข้าได้กับโรคอัณฑะบิดขั้ว ควรปรึกษาแพทย์โดยด่วน,https://hd.co.th/testicular-torsion-condition https://www.aafp.org/afp/2013/1215/p835.html
อ,อาหารเป็นพิษ,Food poisoning,https://www.agnoshealth.com/diseases/อาหารเป็นพิษ/food-poisoning,food-poisoning,โรค อาหารเป็นพิษ (Food poisoning) เกิดจากอะไร และวิธีการรักษาเบื้องต้นเป็นอย่างไร,"อาหารเป็นพิษ (Food Poisoning) เกิดจากการรับประทานอาหาร หรือ ดื่มน้ำที่มีการปนเปื้อน ทำให้เกิดอาการคลื่นไส้ อาเจียน ท้องเสีย หรือ ปวดท้อง ซึ่งอาการส่วนใหญ่มักไม่ร้ายแรง แต่หากเกิดอาการรุนแรงขึ้นก็อาจทำให้ร่างกายเสียน้ำและเกลือแร่จนเป็นอันตรายได้ โดยอาหารเป็นพิษเป็นเรื่องใกล้ตัว ที่สามารถเกิดขึ้นได้กับทุกคน จึงควรระมัดระวังในการรับประทานอาหารอยู่เสมอ สาเหตุของการเกิดอาหารเป็นพิษมาจากการรับประทานเชื้อโรค หรือสารพิษที่เกิดจากเชื้อโรคเข้าไปโดยตรง ตัวอย่างเช่นเชื้อแบคทีเรีย, เชื้อไวรัส, หรือ พยาธิ",ผู้ที่ได้รับเชื้อส่วนใหญ่จะแสดงอาการภายใน 1-2 วัน ขึ้นอยู่กับประเภท และ ปริมาณของเชื้อที่ร่างกายได้รับเข้าไป โดยอาจมีอาการหลังรับประทานอาหารไม่กี่ชั่วโมง หรือ นานเป็นสัปดาห์ได้ โดยอาการป่วยของผู้ที่เผชิญภาวะอาหารเป็นพิษ มีดังนี้ • รู้สึกพะอืดพะอม คลื่นไส้ อาเจียนติดต่อกันหลายครั้ง • มีอาการปวดท้องแบบบิดเกร็งเป็นพัก ๆ เนื่องจากการบีบตัวของลำไส • ถ่ายท้อง โดยอาจถ่ายมีมูกหรือเลือดปนหรือถ่ายเหลวก็ได้ • ไม่อยากอาหาร • ในบางรายสามารถมีไข้ได้,โดยทั่วไปโรคอาหารเป็นพิษสามารถวินิจฉัยได้จากการซักประวัติและตรวจร่างกาย โดยที่ไม่ต้องตรวจเพิ่มเติมทางห้องปฏิบัติการ แต่ในกรณีที่ผู้ป่วยมีอาการรุนแรงแพทย์ อาจตรวจเลือดเพื่อหาสาเหตุที่อันตราย หรือ ตรวจเพื่อดูว่ามีค่าเกลือแร่ผิดปกติหรือไม่,"• การรักษาส่วนใหญ่ คือ ประคับประคองตามอาการ ได้แก่การดื่มน้ำทดแทนให้เพียงพอ การรับประทานอาหารทดแทนพลังงานที่เสียไป ไม่ให้ขาดพลังงาน โดยอาหารที่แนะนำ คือ อาหารอ่อน, อาหารที่ย่อยง่าย, หรือ อาหารที่มีไขมันน้อย • ทานยารักษา ตามร้านขายยาทั่วไป ได้แก่ เกลือแร่ชนิดชงเอง, ยาแก้คลื่นไส้/อาเจียน, ยาแก้ปวดท้อง ซึ่งสามารถหาได้ง่าย • ควรรับประทานอาหาร หรือ ดื่มน้ำ ถึงแม้ว่าจะยังมีอาการถ่ายท้อง หรือ อาเจียนก็ตาม ในทางกลับกัน การที่ไม่รับประทานอาจจะทำให้อาการของโรครุนแรงขึ้น เนื่องจากร่างกายขาดน้ำและสารอาหารที่จำเป็น จึงแนะนำรับประทานให้มากที่สุดเท่าที่จะทำได้ โดยมีวิธีแก้ไขโดยการรับประทานบ่อยๆแต่ทีละน้อยๆแทน • ไม่แนะนำให้ทานยาปฏิชีวนะโดยไม่จำเป็น เพราะอาจทำให้เกิดการดื้อยาได้ การกินยาชนิดนั้นต้องกินให้ครบตามกำหนด ถึงแม้ว่าอาการป่วยจะดีขึ้นแล้วก็ยังคงต้องกินต่อเนื่อง หากกินยาไม่ครบอาจทำให้การรักษาไม่ได้ผล และทำให้เกิดการดื้อยาได้ ทำให้การรักษาครั้งต่อไปต้องใช้ยาที่แพง หรืออาจทำให้รักษาได้ยากขึ้นนั่นเอง ดังนั้นจึงสรุปได้ว่าหากมีอาการท้องเสีย หรือ อาหารเป็นพิษ สามารถซื้อยาทานเองได้ โดยอาการของโรคสามารถหายได้เอง ซึ่งผู้ป่วยสามารถเพิ่มน้ำให้กับร่างกายด้วยการดื่มเกลือแร่ แต่ถ้าหาก มีอาการถ่ายเป็นมูกเหลว หรือ มีเลือดปนอาจจะมีความจำเป็นใช้ยาปฏิชีวนะร่วมด้วย แต่ทั้งนี้ทั้งนั้นต้องอยู่ในการควบคุมดูแลของเภสัชกรหรือแพทย์","อายุรแพทย์ระบบทางเดินอาหาร, กุมารแพทย์ กรณีอายุน้อยกว่า 15 ปี",ผู้ป่วยที่มีอาการรุนแรงดังต่อไปนี้ ควรรีบไปพบแพทย์ทันที และไม่ควรซื้อยามารับประทานเอง เพราะอาจทำให้อาการแย่ลงได้ • มีสัญญาณของภาวะขาดน้ำ เช่น • ปากแห้ง กระหายน้ำอย่างมาก ปัสสาวะน้อยหรือไม่ปัสสาวะเลย ปัสสาวะมีสีเข้ม หัวใจเต้นเร็ว ความดันโลหิตต่ำ อ่อนเพลีย วิงเวียนศีรษะ และหน้ามืด เป็นต้น • เด็กและทารกที่มีภาวะขาดน้ำ นอกจากอาการผิดปกติข้างต้นแล้ว อาจมีอาการอื่น ๆ ร่วมด้วย เช่น ตาโบ๋ ขม่อมยุบ มีน้ำตาไหลออกมาน้อยหรือไม่มีน้ำตาขณะร้องไห้ เป็นต้น • ท้องเสียติดต่อกันโดยอาการไม่ดีขึ้นเลย หรือเป็นเวลานานหลายวัน ร่วมกับทานไม่ได้เลย • อาเจียนถี่หรืออาเจียนอย่างต่อเนื่องนานกว่า 12 ชั่วโมง • มีเลือดปนในอาเจียนหรืออุจจาระ • ตามัวหรือมองเห็นไม่ชัด • ปวดท้องอย่างรุนแรงและมากขึ้นเรื่่อยๆ โดยอาการปวดไม่ลดลงหลังจากอุจจาระไปแล้ว • ท้องเสียร่วมกับมีไข้สูงเกิน 38 องศาเซลเซียส นอกจากนี้ บุคคลที่อยู่ในกลุ่มเสี่ยงควรรีบไปพบแพทย์ทันทีหากพบว่ามีอาการบ่งชี้ของภาวะอาหารเป็นพิษ ได้แก่ ผู้หญิงตั้งครรภ์ ผู้สูงอายุ เด็กอายุน้อยกว่า 5 ปี ผู้ที่มีระบบภูมิคุ้มกันร่างกายอ่อนแออย่างผู้ป่วยโรคมะเร็งหรือติดเชื้อเอชไอวี รวมถึงผู้ที่มีโรคประจำตัวเรื้อรัง เช่น โรคลำไส้อักเสบเรื้อรัง โรคลิ้นหัวใจ โรคเบาหวาน โรคไต เป็นต้น,https://www.rajavithi.go.th/rj/?p=3728
